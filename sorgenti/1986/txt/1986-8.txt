
13.Formazione professionale, istruzione, assistenza scolastica, edilizia scolastica, università

Bollettino
Bollettino Ufficiale n. 08 del 30/04/86

Oggetto
Consorzio universitario - Adesione della Regione - Quota - Determinazione

Abrogazioni


Modifiche


Legge Regionale 28 Aprile 1986, n. 11

Adesione al Consorzio Universitario Molisano.

ART. 1

La Regione Molise aderisce al Consorzio universitario molisano previsto all'art. 38 della legge 14 agosto 1982, n. 590.

L'adesione è disposta con deliberazione della Giunta Regionale che designa il proprio rappresentante a sottoscrivere gli atti costitutivi del Consorzio.

La quota di partecipazione per l'anno 1986, è determinata in L. 100 milioni.

ART. 2

All'onere derivante dell'applicazione della presente legge si fa fronte con quota parte dei fondi assegnati alla Regione ai sensi dell'art. 8 della Legge 16 maggio 1970, n. 281.

Per l'esercizio 1986, l'onere della spesa, determinato in 100 milioni di lire, è riportato al nuovo capitolo di uscita n. 12700 <<Quota di adesione della Regione al Consorzio universitario>>, da iscriversi con nota di variazione di bilancio previa riduzione di stanziamenti di competenza e di cassa iscritti al Capitolo n. 55200 <<fondo occorrente per fronteggiare oneri derivanti da provvedimenti legislativi in corso>>.

ART. 3

La presente legge è pubblicata nel Bollettino Ufficiale della Regione.

È fatto obbligo a chiunque spetti di osservarla e di farla osservare come Legge della Regione Molise.
