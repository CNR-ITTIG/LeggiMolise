
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 17 del 16/09/86

Oggetto
Provvedimenti di rifinanziamento

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 9 Settembre 1986, n. 16

Legge regionale 26 febbraio 1986  Provvedimento di rifinanziamento e modifiche di leggi regionali relative a diversi settori di intervento adottato in connessione con l'approvazione del bilancio preventivo dell'esercizio 1986 e del bilancio pluriennale 1986-1988.

ART. 1: CENTRO INFORMAZIONE STUDI E DOCUMENTAZIONE

È autorizzata, per l'anno 1986, la spesa di L. 21.500.000 dovuta al Centro Informazione, Studi e Documentazione (C.I.N.S.E.D.O.).

L'onere relativo è posto a carico del capitolo di spesa n. 6670.

ART. 2: ASSOCIAZIONE ITALIANA CONSIGLIO COMUNI E REGIONI D'EUROPA

La quota associativa regionale all'Associazione Italiana Consiglio Comuni e Regioni d'Europa (A.I.C.C.R.E.) di cui alla legge regionale 10 maggio 1976, n. 13 è fissata, per l'anno 1986, in L. 3.283.710 e il relativo onere è posto a carico del capitolo di spesa n. 6900.

ART. 3: ASSOCIAZIONE PER LO SVILUPPO DELL'INDUSTRIA E MEZZOGIORNO

La quota regionale, per l'anno 1986, dovuta all'Associazione per lo Sviluppo dell'Industria nel Mezzogiorno (S.V.I.M.E.Z.) di cui alla legge regionale 26 gennaio 1980, n. 4 è fissata in   L. 10.000.000 ed è posta a carico del capitolo di spesa n. 6910.

ART. 4: SEDE DEL CONSIGLIO REGIONALE

Per la costruzione dell'edificio da adibirsi a Sede del Consiglio Regionale del Molise, la Giunta Regionale è autorizzata, ai sensi del 4 comma dell'art. 6 della legge regionale di contabilità 3 dicembre 1977, n. 44 a disporre gli atti per l'approvazione del progetto, l'appalto delle opere e la stipulazione dei conseguenziali contratti.

La spesa presunta valutata in complessive L. 23.700 milioni sarà iscritta, in ragione di 13.200 milioni di lire per l'anno 1986 nello stato di previsione della spesa del bilancio regionale 1986 (Capitolo n. 11360) e rispettivamente di 6.000 milioni e 4500 milioni di lire nei corrispondenti capitoli di spesa degli stati di previsione delle uscite dei bilanci regionali 1987 e 1986.

ART. 5: INTERVENTI SPECIALI

Per gli interventi speciali da attuarsi, attraverso la FINMOLISE S.p.A.. a favore di imprese di piccole dimensioni impegnate in programmi di riconversione o ristrutturazione produttiva, ai sensi dell'art. 9 della legge regionale 24 marzo 1979, n. 11, è autorizzata, per l'anno 1986, la spesa di 700 milioni di lire che è posta a carico del Capitolo n. 11520 dello stato di previsione delle uscite   dell'esercizio finanziario 1986.

Gli interventi e i limiti di spesa annuali debbono essere autorizzati con deliberazione legislativa del Consiglio Regionale, da adottarsi su proposta della Giunta Regionale.

Per ogni tipo d'intervento deve essere stipulata apposita convenzione tra la Regione e la FINMOLISE S.p.A.. che preveda le garanzie reali che dovranno essere prestate dalle imprese nonché le modalità dei rientri finanziari.

ART. 6: AUMENTO CAPITALE SOCIALE FINMOLISE

La Regione è autorizzata a sottoscrivere l'aumento di capitale sociale della FINMOLISE S.p.A.. per un importo massimo di L. 1.200.000.000.

L'onere relativo è posto a carico del capitolo di spesa n.11500 del bilancio regionale per l'esercizio finanziario 1986.

ART. 7: SPESE DI GESTIONE FINMOLISE

Al fine di assicurare il finanziamento delle attività ordinarie della società finanziaria per lo sviluppo del Molise (FINMOLISE S.p.A..) istituita con legge regionale 24 marzo 1979, n. 11, la Giunta Regionale è autorizzata ad erogare la somma di L. 300.000.000 che è posta a carico del capitolo di spesa n. 11530 del bilancio 1986.

ART. 8: INTERVENTI PLURISETTORIALI

Per la realizzazione di progetti regionali di sviluppo finanziati dalla legge per interventi straordinari nel Mezzogiorno, è autorizzata l'iscrizione al capitolo di spesa n.11700 del bilancio 1986 del fondo indiviso di L. 55 miliardi.

Sullo stanziamento di cui innanzi non è consentita l'assunzione di impegni.

All'atto dell'attribuzione alla Regione dei relativi finanziamenti dei progetti di sviluppo cui la comma precedente, la Giunta Regionale è autorizzata ad apportare, con propri provvedimenti deliberativi, le variazioni di bilancio per l'accertamento delle entrate e l'iscrizione delle singole spese, secondo i settori di intervento.

Le deliberazioni relative dovranno essere pubblicate nel Bollettino Ufficiale della Regione e dovranno formare oggetto di comunicazione al Consiglio Regionale.

ART. 9: CONTRIBUTI AI COMUNI PER ACQUISTO DI SCUOLABUS

Per l'anno 1986 è autorizzata la spesa di 200 milioni di lire derivante dall'applicazione della legge regionale 7 settembre 1981, n. 20, per finanziare gli interventi a favore dei Comuni della Regione per l'acquisto di scuolabus.

La spesa è posta a carico del Capitolo n. 12650 del bilancio regionale per l'esercizio finanziario 1986.

ART. 10: ATTUAZIONE DIRITTO ALLO STUDIO UNIVERSITARIO

Per la concessione di contributi all'Ente per la gestione del diritto allo studio universitario (E.S.U.) previsto dalla legge regionale 27 gennaio 1986, n. 3, per l'anno 1986 è autorizzata la spesa di 150 milioni di lire.

L'onere è iscritto al Capitolo n. 12600 dello Stato di previsione della spesa regionale 1986.

Fino a quando non sono costituiti gli organi di gestione dell'E S.U. e comunque non oltre tre mesi dall'entrata in vigore della presente legge, alle erogazione dei servizi di cui alle lettere b - c - d - e - g dell'art. 2 della citata legge regionale n. 3/1986 provvede la Giunta, su proposta dell'Assessore Regionale alla Cultura.

ART. 11: MANUTENZIONE EDIFICI SCOLASTICI

Per gli interventi straordinari di manutenzione di edifici scolastici previsti dalla legge regionale 26 febbraio 1980, n. 7, per l'anno 1986 è autorizzata la spesa di 400 milioni di lire.

Il relativo onere è posto a carico del Capitolo n. 13720.

ART. 12: ATTIVITÀ CULTURALI

Per l'attuazione delle iniziative culturali previste dalla legge regionale 11 dicembre 1980, n. 37, per l'anno 1986, è autorizzata la spesa di L. 330.000.000 e il relativo onere e posto a carico del Capitolo n. 15415.

Per l'anno 1986 è autorizzata la spesa di seicento milioni di lire per finanziare lo svolgimento, da parte dei Comuni della Regione, l'organizzazione e gestione dei servizi culturali, derivanti dall'art. 7, comma 4° della legge regionale 11 dicembre 1980, n. 37. La spesa è posta a carico del Capitolo n. 15600.

Per la realizzazione di iniziative ed attività particolarmente rilevanti di promozione culturale e la partecipazione diretta della Regione ad iniziative e manifestazioni culturali, di cui alla legge regionale 28 aprile 1975, n. 32, per l'anno 1986 è autorizzata la spesa di 180 milioni di lire.

L'onere è posto a carico del Capitolo n. 15900.

ART. 13: INTERVENTI A SOSTEGNO DELLO SPORT

Per il finanziamento a favore dei Comuni per la costruzione, l'ampliamento, il miglioramento di impianti sportivi di cui alle leggi regionali 9 novembre l977, n. 39 e 5 settembre 1978, n. 20, è autorizzata, per l'anno 1986, la spesa di 1.100 milioni di lire che è posta a carico del Capitolo n.   16510 dello stato di previsione del bilancio regionale 1986.

Per l'anno 1986 è autorizzata la spesa di L. 250 milioni di cui il Capitolo n. 16600 per l'erogazione di contributi <<una tantum>> a favore dei Comuni della Regione a titolo di concorso nella spesa per la gestione di impianti sportivi e per l'acquisto di attrezzature in attuazione della legge   regionale 9 novembre 1977, n. 39 - art. 2 lett. <<B>> e della legge regionale 17 gennaio 1983, n. 4.

Per la concessione di contributi a favore di Enti, Istituzioni e Sodalizi per manifestazioni sportive dilettantistiche di rilevante interesse previsti dalle leggi regionali n. 39/1977 art. 2 lett. <<C>> e n. 4/1983, è autorizzata per l'anno 1986 la spesa di L. 220.000.000 iscritta al Capitolo n. 16700.

Per le iniziative previste dalla legge regionale n. 39/1977 art. 2 lett. <<D>> e dalla legge regionale n. 4/1983 relativamente alla concessione di contributi a favore di associazioni e società per lo svolgimento di attività sportive dilettantistiche e per l'impiego del tempo libero è  autorizzata, per l'anno 1986 la spesa di L. 470.000.000 iscritta al Capitolo n. 16800.

ART. 14: INTERVENTI PER LO SGOMBERO DELLE NEVI

Per l'anno 1986 è autorizzata la spesa di 250 milioni di lire e la spesa di 200 milioni di lire iscritte ai capitoli 20200 e n. 20201 per la concessione di contributi, rispettivamente ai Comuni e alle Province della Regione, per interventi per il servizio e sgombero delle nevi, in attuazione della legge regionale 20 gennaio 1982, n. 6.

ART. 15: MANUTENZIONE STRADE COMUNALI E PROVINCIALI

Per l'erogazione ai Comuni ed alle Province della Regione dei contributi previsti dalle Leggi regionali 17 gennaio 1975, n. 7 e 13 agosto 1977, n. 23 per la manutenzione delle strade comunali e provinciali, per l'anno 1986 sono autorizzate le rispettive spese di 300 milioni di lire e 360   milioni di lire iscritte ai Capitoli n. 20500 e n. 20600 del bilancio per l'esercizio finanziario 1986.

ART. 16: CONTRIBUTO ALL'ENTE RISORSE IDRICHE MOLISANE (E.R.I.M.)

Per le spese di funzionamento dell'Ente Risorse Idriche del Molise (ERIM), per l'anno 1986, è autorizzata l'erogazione di un contributo di un miliardo di lire.

L'onere è posto a carico del capitolo di spesa n. 21300.

ART. 17: OPERE PUBBLICHE DEGLI ENTI LOCALI

Per favorire la realizzazione da parte degli Enti Locali e loro associazioni di opere previste in piani o programmi approvati sulla base della legislazione regionale vigente, è concesso un contributo annuo ventennale pari al 10% della rata di ammortamento dei mutui che gli Enti contraggono con la Cassa Depositi e Prestiti ai sensi dell'ottavo comma dell'art. 10 del DL. 30 dicembre 1985, n. 789.

La prima annualità del limite di impegno di 1.000 milioni di lire sarà iscritta nello stato di previsione della spesa del bilancio regionale per l'esercizio finanziario 1987.

Per l'attuazione delle iniziative di opere pubbliche previste dall'art. 2 della legge regionale 21 gennaio 1975, n. 10 e successive modificazioni ed integrazioni, è autorizzata, per l'anno 1986, la spesa di 1.000 milioni di lire che viene iscritta al capitolo n. 23615.

ART. 18: SPESE DI FUNZIONAMENTO DELLE COMUNITÀ MONTANE

Per la concessione di contributi nelle spese correnti per il funzionamento degli organi e degli Uffici delle Comunità Montane della Regione, così come previsto alla lettera <<B>> dell'art. 2 della legge regionale 12 luglio 1977, n. 19 per l'anno 1986 è autorizzata la spesa di 2.300 milioni di lire.

La spesa relativa, iscritta al Capitolo n. 28300 del bilancio regionale 1986 è finanziata, quota parte dell'avanzo di amministrazione applicato al bilancio 1986.

ART. 19: MAGGIORI ONERI PER OPERE PUBBLICHE

Per l'anno 1986, è autorizzata la spesa di 300 milioni di lire per il finanziamento dei maggiori oneri derivanti alla Regione e per la revisione dei prezzi delle opere appaltate dagli Enti Locali e dalla Regione. Il relativo onere è posto a carico del capitolo di spesa n. 24500.
