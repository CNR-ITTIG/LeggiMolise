
14.Governo del territorio, urbanistica, edilizia

Bollettino
Bollettino Ufficiale n. 02 del 01/02/86

Oggetto
Edilizia di culto - Interventi - Tipologia - Destinatari - Procedure

Abrogazioni


Modifiche


Legge Regionale 27 Gennaio 1986, n. 4

Norme per l'edilizia di culto - Modiche alle leggi regionali n. 10 del 21 gennaio 1975 e n.19 del 14 luglio 1979

Art. 1

All'art. 1 della legge regionale n. 10 del 21 gennaio 1975, che detta norme per agevolare la esecuzione di opere pubbliche di competenza degli Enti locali, dopo le parole <<Enti senza finalità di lucro>> si aggiunge la dizione:  <<nonché Enti ecclesiastici civilmente riconosciuti>>  ai sensi della legge n. 222 del 22 maggio 1985.

Art. 2

All'art. 2 della legge regionale n. 10 del 21 gennaio 1975, così come modificato dall'art. 4 della legge regionale n. 41 del 27 dicembre 1976 si aggiunge dopo il comma m), il comma: <<n) - costruzione, completamento, ampliamento e riattamento degli edifici di culto e delle pertinenti opere parrocchiali>>.

Art. 3

Alla legge regionale n. 19 del 14 luglio 1979, che detta norme per l'esecuzione dei lavori e delle opere pubbliche di interesse regionale, dopo l'art. 25 è aggiunto il seguente articolo: <<25 Bis - Edilizia di culto - Le norme di cui alla presente legge si applicano anche per la costruzione di edifici di culto e delle pertinenti opere parrocchiali che vengono costruiti con contributo di alcuno degli enti di cui all'art.1>>.

Art. 4

La presente legge è dichiarata urgente ai sensi dell'art. 127 della Costituzione e dell'art. 38 dello   Statuto Regionale ed entra in vigore il giorno successivo a quello della sua pubblicazione sul   Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
