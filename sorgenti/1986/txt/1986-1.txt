
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 24 del 30/12/86

Oggetto
Variazioni al bilancio 1986 della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 30 Dicembre 1986, n. 18

Variazioni al Bilancio Regionale di Competenza e di Cassa per l'Esercizio 1986 - Bilancio Pluriennale 1986/1988.

ART. 1

Al bilancio preventivo per l'esercizio 1986 della Regione Molise sono introdotte le variazioni di competenza e di cassa di cui ai successivi articoli.

ART. 2

I residui attivi e passivi da iscriversi nel bilancio dell'esercizio 1986, sono determinati negli importi accertati con il conto consuntivo generale per l'esercizio finanziario 1985, così come riportato nelle tabelle <<A>> e <<B>> annesse alla presente legge.

ART. 3

Nello stato di previsione dell'entrata per l'esercizio finanziario 1986, sono introdotte le variazioni di competenza di cui all'annessa tabella <<A>>.

Per effetto delle variazioni apportate, l'ammontare dello stato di previsione delle entrate di competenza resta determinato in L. 1.018.462.599.895.

ART. 4

Nello stato di previsione della spesa per l'esercizio finanziario 1986, sono introdotte le variazioni di competenza di cui all'annessa tabella <<B>>.

Per effetto delle variazioni apportate, l'ammontare dello stato di previsione delle uscite risulta determinato in L.1.018.462.599.895.

ART. 5

In conseguenza delle variazioni intervenute nei residui attivi e passivi e nelle previsioni di competenza, le iscrizioni di stanziamenti di cassa dei singoli capitoli di entrata e di spesa per l'esercizio finanziario 1986, sono modificate secondo le indicazioni riportate nelle tabelle <<A>>   e <<B>> annesse alla presente legge.

Il bilancio di cassa pareggia nella complessiva somma di L. 1.294.239.957.652, ivi compreso il fondo di riserva di cassa rideterminato in L. 14.644.223.291.

ART. 6

All'avanzo di amministrazione presunto applicato al bilancio regionale per l'esercizio finanziario 1986, viene iscritta la maggiore somma di L. 32.664.453.390 restando determinato in L. 51.925.603.730 quello accertato al 31 dicembre 1985.

ART. 7

Il fondo iniziale di cassa iscritto all'attivo del bilancio dell'esercizio finanziario 1986, viene fissato in L. 4.772.030.486 così come determinato dal conto consuntivo finanziario dell'esercizio 1985.

ART. 8

La tabella n. 7 annessa alla legge regionale 7.4.1986, n. 6, approvativa del bilancio di competenza e di cassa dell'esercizio finanziario 1986 e del bilancio pluriennale 1986/1988, è così integrata:

Cap. n. 55400 - <<Fondo occorrente per fronteggiare oneri derivanti da provvedimenti legislativi in corso (spese d'investimento per ulteriori piani di sviluppo), con una previsione di spesa di 3.500 milioni di lire.

ART. 9

La presente legge è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore lo stesso giorno di quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
