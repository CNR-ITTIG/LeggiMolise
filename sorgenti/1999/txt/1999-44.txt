
34.Trasporti e viabilità, navigazione nelle acque interne

Bollettino
Bollettino Ufficiale n. 02 del 01/02/99

Oggetto
Disavanzo di esercizio delle aziende di trasporto pubblico locale anni 1987-1993 e copertura

Abrogazioni
Abrogata intera legge dalla legge n. 13/2010 art. allegato uno

Modifiche


LEGGE REGIONALE 27 gennaio 1999, n.1 

Copertura dei disavanzi di esercizio delle Aziende di trasporto pubblico locale relativi agli anni 1987 - 1993.

Art. 1 

1. È autorizzata la contrazione di un mutuo con rate di ammortamento pari ai contributi annuali erogati dallo Stato ai sensi dell'art. 1, comma 2, del D.L. 1° aprile 1995, n. 98 convertito dalla legge 30 maggio 1995, n. 204. 

2. Entro il limite della somma ricavata dalla contrazione del mutuo di cui al comma 1, i disavanzi di esercizio delle aziende di trasporto pubblico locale, ancora da ripianare, relativi agli anni 1987-93, possono essere coperti fino alla loro totale estinzione. 

3. Eventuali eccedenze rispetto alla somma ricavata dal mutuo potranno essere utilizzate solamente per il ripianamento di disavanzi degli esercizi successivi a norma della legge n. 204/95. 

Art. 2 

1. Nello stato di previsione delle entrate del bilancio regionale relativo all'esercizio finanziario 1998, ­ inserito il capitolo n. 11450 denominato <<Mutuo ai sensi dell'art. 1della legge regionale >> con uno stanziamento di competenza e di cassa pari a L. 8.000.000.000. 

2. Nello stato di previsione della spesa del bilancio regionale relativo all'esercizio finanziario 1998, ­ inserito il capitolo n. 19430 denominato <<Oneri per la copertura dei disavanzi di esercizio delle aziende di trasporto pubblico locale, ai sensi dell'art. 1 della legge regionale >> con uno stanziamento di competenza e di cassa pari a L. 8.000.000.000. 

3. Per gli esercizi finanziari successivi al 1998 il capitolo di spesa n. 19418 assume la denominazione <<oneri per l'ammortamento del mutuo contratto ai sensi dell'art. 1 della legge regionale >>. 

Art. 3 

1. La presente legge ­ dichiarata urgente ai sensi dell'art. 127 della Costituzione e dell'articolo 38 dello statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione. 

È fatto obbligo a chiunque spetti di osservarla e farla osservare come legge della Regione Molise.


