
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 24 del 20/12/99

Oggetto
Regione -  Assestamento del bilancio 1999.

Abrogazioni
Abrogata intera legge dalla legge n. 13/2010 art. allegato 1

Modifiche


LEGGE REGIONALE 20 dicembre 1999, n. 42

Assestamento del Bilancio di competenza e di cassa dell'esercizio finanziario 1999.

LEGGE REGIONALE 20 dicembre 1999, n. 42

Art. 1 (Assestamento)

Ai sensi e per gli effetti dell'art. 36 della legge di contabilità regionale 3 dicembre 1977, n. 44, al bilancio preventivo per l'esercizio finanziario 1999 sono introdotte le variazioni di competenza e di cassa di cui ai successivi articoli.

Art. 2 (Accertamento dei residui attivi e passivi)

I residui attivi e passivi da iscriversi nel Bilancio 1999 sono determinati negli importi accertati con il Conto Consuntivo Generale per l'esercizio finanziario 1998.

Art. 3 (Variazioni alle previsioni di entrate di competenza)

Nello stato di previsione delle entrate di competenza dell'esercizio finanziario 1999 sono introdotte le variazioni di cui alla tabella "A" annessa alla presente legge.

Art. 4 (Variazioni alle previsioni di uscite di competenza)

Nello Stato di previsione delle uscite di competenza dell'esercizio finanziario 1999 sono introdotte le variazioni di cui alla tabella "B" annessa alla presente legge.

Art. 5 (Variazioni alle previsioni di cassa)

In conseguenza delle variazioni intervenute nei residui attivi e passivi e nelle previsioni di competenza, le iscrizioni di stanziamenti di cassa dei singoli capitoli di entrata e di uscita del bilancio per l'esercizio finanziario 1999, sono modificate secondo le indicazioni riportate nelle tabelle "A" e "B" annesse alla presente legge.

Art 6 (Avanzo di amministrazione)

Ai sensi della lettera "B" dell'art. 36 della legge di contabilità regionale 3 dicembre 1977, n. 44, all'avanzo presunto di amministrazione già iscritto all'attivo del bilancio di previsione per l'esercizio finanziario 1999 in Lire 491.188.328.843, viene iscritta la maggiore somma di Lire 217.355.126, restando determinato in Lire 491.405.683.969 l'avanzo accertato al 31 dicembre 1998.

Art. 7 (Pubblicazione)

La presente legge è dichiarata urgente ed entra in vigore nello stesso giorno della sua pubblicazione nel Bollettino Ufficiale della Regione.È fatto obbligo a chiunque spetti di osservarla e di farla osservare come legge della Regione Molise.

TABELLA "A" Assestamento delle entrate ……omissis

TABELLA "B" Assestamento delle uscite ……..omissis
