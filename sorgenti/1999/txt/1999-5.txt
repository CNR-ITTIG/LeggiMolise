
22.Organizzazione delle funzioni amministrative a livello regionale e locale

Bollettino
Bollettino Ufficiale n. 24 del 20/12/99

Oggetto
Norme sulla ripartizione delle funzioni e compiti tra la Regione e gli enti locali in attuazione del decreto legislativo n. 112/1998 – Art. 14 – Disposizioni -  Effetti – Sospensione.

Abrogazioni
Abrogata intera legge dalla legge n. 13/2010 art. allegato uno

Modifiche


LEGGE REGIONALE 20 dicembre 1999, n. 40.

Sospensione degli effetti delle disposizioni di cui all'articolo 14 della Legge Regionale 29 settembre 1999, n. 34, recante: "Norme sulla ripartizione delle funzioni e dei compiti amministrativi tra la Regione e gli Enti locali, in attuazione dell'articolo 3 della Legge 8 giugno 1990, n. 142, della Legge 15 marzo 1997, n. 59 e del Decreto Legislativo 31 marzo 1998, n. 112". 

LEGGE REGIONALE 20 dicembre 1999, n. 40.

Art. 1 (Differimento degli effetti)

1. Le disposizioni di cui all'articolo 14 della legge regionale 29 settembre 1999, n. 34, hanno effetto a decorrere dal sessantesimo giorno successivo a quello di svolgimento delle elezioni regionali dell'anno 2000. 

Art. 2 (Norma transitoria)

1. Nelle more della decorrenza di cui all'articolo 1 la Giunta regionale predispone il riordino organizzativo necessario all'attuazione del richiamato articolo 14.

2. Sono fatti salvi gli atti ed i provvedimenti nel frattempo assunti dal comitato regionale di controllo e dalle sezioni provinciali di controllo.

Art. 3 (Dichiarazione d'urgenza)

1. La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto regionale ed entra in vigore il giorno successivo a quello della sua pubblicazione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
