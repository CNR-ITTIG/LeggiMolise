
18.Lavoro, cooperazione, politiche dell'occupazione e previdenza complementare e integrativa

Bollettino
Bollettino Ufficiale n. 18 del 01/10/1999

Oggetto
Modifiche della L.R. n. 24/1995

Abrogazioni


Modifiche


LEGGE REGIONALE 22 settembre 1999, n. 32

Legge Regionale 8 maggio 1995, n. 24 - Modifiche ed integrazioni.

Art. 1

1. All'articolo 10, comma 1 della legge regionale 8 maggio 1995, n. 24, dopo le parole "...una maggiore rilevanza sul piano occupazionale..." aggiungere le parole "nonché quelli presentati da imprese insediate all'interno degli incubatori di impresa presenti nella Regione".

Art. 1/bis

1. All'articolo 11 della legge regionale 8 maggio 1995, n. 24, aggiungere il seguente comma:

"5. Possono essere ammesse ai benefici della presente legge anche quelle iniziative imprenditoriali, di nuova costituzione o preesistenti, che perseguano una fase di sviluppo all'interno del Centro Integrato per lo Sviluppo e dell'Imprenditorialità "CISI MOLlSE - S.p.A." a condizione che la Società: "CISI MOLISE - S.p.A." per i primi due esercizi, effettui controlli sullo svolgimento effettivo delle attività di sviluppo, così come indicate nel piano di impresa, relazionando semestralmente alla Regione Molise sulle risultanze di detti controlli".

Art. 2

1. All'articolo 12, comma 2 della legge regionale 8 maggio 1995, n. 24, dopo le parole "...nel Piano Annuale per l'Occupazione..." aggiungere le parole: "per quelle insediate all'interno degli incubatori d'impresa presenti nella Regione, nonché".

Art. 3

1. All'art. 13, comma 2 della legge regionale 8 maggio 1995, n. 24, aggiungere la lettera "d) alla predisposizione di una relazione sui risultati conseguiti dai soggetti beneficiari nello svolgimento della loro attività e sulle proposte di soluzione per il superamento di eventuali problematiche emerse".

Art. 4

1. Dopo l'articolo 18 della legge regionale 8 maggio 1995, n. 24, inserire il seguente articolo:

"Art. 18/bis

1. Per la partecipazione, da parte della Regione Molise, al capitale sociale della Società per Azioni: "CISI MOLISE" è autorizzata, per l'esercizio finanziario 1999, la spesa di lire 500 (cinquecento) milioni che graverà sul cap. n. 12300 del bilancio regionale, che presenta sufficiente disponibilità.

2. La Giunta è autorizzata a compiere tutti gli atti necessari per la assunzione della partecipazione di cui al comma 1, con l'osservanza delle seguenti condizioni:

a) la Regione può assumere e mantenere nella Società di cui al comma 1 una partecipazione azionaria non superiore al 49%;

b) dovrà essere assicurata alla Regione una rappresentanza nella predetta Società, nel rispetto dell'art, 6, lettera g) dello Statuto della Regione Molise".

Art. 5

La presente legge è dichiarata urgente, ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione Molise.

È fatto obbligo a chiunque spetti di osservarla e di farla osservare come legge della Regione Molise.
