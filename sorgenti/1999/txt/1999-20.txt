
12.Flora, fauna, caccia, pesca e fruizione della produzione naturale e spontanea

Bollettino
Bollettino Ufficiale n. 15 del 16/08/99

Oggetto
Modifiche ed Integrazioni alla Legge Regionale 1° febbraio 1983 - n. 6

Abrogazioni


Modifiche


LEGGE REGIONALE 3 agosto 1999, n. 25.

Modifiche ed Integrazioni alla Legge Regionale 1° febbraio 1983 - n. 6, concernente: "Salvaguardia delle specie animali di notevole Interesse scientifico e contributi per i danni causati dai medesimi".


LEGGE REGIONALE 3 agosto 1999, n. 25.

Modifiche ed Integrazioni alla Legge Regionale 1° febbraio 1983 - n. 6, concernente: "Salvaguardia delle specie animali di notevole Interesse scientifico e contributi per i danni causati dai medesimi".

Art. 1

L'articolo 1 della legge regionale 1° febbraio 1983 - n. 6 è sostituito dal seguente:

"Art. 1

1. La Regione provvede al risarcimento dei danni arrecati alle colture agrarie ed al patrimonio zootecnico delle aziende agricole della Regione dal cinghiale, dai cani randagi inselvatichiti e dalle seguenti specie di animali in via di estinzione, di eccezionale interesse scientifico anche a livello internazionale:

- Orso Bruno Marsicano (ursus arctos marsicanus);

- Lupo Appenninico (canis lupus italicus);

- Aquila Reale (aquila chrjsaetos).

2. È ammesso in considerazione del ridotto numero dei capi degli allevamenti stanziali, ll pascolo vagante, cioè senza custodia idonea, a qualsiasi altitudine in deroga ai termini previsti dall'articolo 66 delle Prescrizioni di massima e di Polizia Forestale delle province di Campobasso e Isernia.

3. Il pascolo vagante può essere esercitato esclusivamente su superfici pascolive di proprietà privata e/o di uso civico, limitrofe ai ricoveri del bestiame".

Art. 2

L'articolo 3 della legge regionale 1° febbraio 1983 - n. 6 è sostituito dal seguente:

"Art. 3

1. I danni causati al patrimonio zootecnico, alle colture ed ai soprassuoli boschivi sono risarciti e liquidati nella misura del 100% del valore di mercato del capo di bestiame al momento del danno oppure del valore di aspettativa per i soggetti non ancora in condizione mercantile secondo le procedure fissate dal successivo articolo 5".

Art. 3

1. La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto regionale ed entra in vigore il giorno successivo a quello della sua pubblicazione sul Bollettino Uffciale della Regione Molise .

È fatto obbligo a chiunque spetti di osservarla e farla osservare come legge della Regione Molise.


