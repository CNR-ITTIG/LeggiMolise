
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 02 del 01/02/99

Oggetto
Informatizzazione degli uffici e servizi regionali. Partecipazione della regione al capitale sociale della Molise Dati S.p.A. a partecipazione maggioritaria  

Abrogazioni


Modifiche


LEGGE REGIONALE 27 gennaio 1999, n.3

Interventi in favore dell'informatizzazione degli uffici, e dei servizi regionali.

Il Commissario di Governo ha apposto il visto ed ha annotato quanto segue: <<Con l'occasione il Governo prende atto della nota del  Presidente del Consiglio regionale n. 285 del 20 gennaio c.m., che evidenzia errore materiale in ordine all'art. 4 laddove  indica esercizio finanziario 1998 anziché 1999>>; 

Art. 1 

PROGRAMMA OPERATIVO PLURIFONDO 1994-1999 

1. Nel quadro delle iniziative volte a favorire lo sviluppo  dell'informatizzazione degli Uffici e dei servizi della Regione  ed anche in attuazione del programma operativo plurifondo 1994  - 1999 con particolare riferimento ai settori produttivi e  sociali, la Regione opera sulla base di programmi poliennali di  intervento approvato dalla Giunta Regionale secondo gli  indirizzi all'uopo espressi dal Consiglio Regionale all'inizio  di ogni anno cui ciascun programma si riferisce. 

Art. 2 

STRUMENTI PER LA REALIZZAZIONE DEI PROGRAMMI POLIENNALI 

1. Per perseguire le finalità di cui all'art. 1, la Regione  Molise ­ autorizzata a partecipare al capitale sociale della  Molise Dati S.p.A. 

2. La quota di partecipazione della Regione ­ almeno pari al  51% del capitale sociale sottoscritto. 

3. L'acquisizione delle azioni della Molise Dati S.p.A. da  parte della Regione Molise ­ subordinata all'approvazione delle  modifiche dello Statuto riguardanti la partecipazione  maggioritaria della Regione, la nomina da parte della Regione, ai sensi dell'articolo 2458 c.c., di un numero di  amministratori e di sindaci proporzionale alla partecipazione azionaria dalla stessa posseduta, la nomina del Presidente tra  i consiglieri di competenza della Regione. 

4. Per la designazione dei componenti di spettanza della  Regione nel Consiglio di amministrazione ­ assicurata la  rappresentanza della minoranza. 

5. Il Presidente della Giunta regionale ­ autorizzato a  compiere, per quanto di competenza, tutti gli atti necessari ad  assicurare l'attuazione, in sede societaria, delle disposizioni  contenute nella presente legge. 

Art. 3 

DISCIPLINA DEI RAPPORTI TRA LA REGIONE E LA MOLISE DATI S.p.A. 

1. La realizzazione dei programmi poliennali di cui all'art. 1  ­ affidata con le modalità indicate nella presente legge, alla  società a partecipazione maggioritaria regionale Molise Dati S.p.A., previo accertamento delle modifiche statutarie ai sensi  dell'art. 2 comma 3 e dei requisiti previsti dalla normativa  comunitaria e nazionale per le amministrazioni aggiudicatrici. 

2. Entro 6 mesi dall'entrata in vigore della presente legge la  Regione Molise, previa approvazione della Giunta Regionale, stipulerà apposita convenzione con la Molise Dati S.p.A. per la  disciplina della realizzazione dei programmi di cui all'art. 1. 

La convenzione dovrà comunque prevedere: 

a) il sostegno allo sviluppo dell'informatica in Molise, mediante la predisposizione di un censimento dei fabbisogni, la  identificazione dei progetti prioritari e la predisposizione di  un piano conseguente; 

b) il coordinamento tecnico e operativo delle iniziative degli  enti pubblici e degli enti locali attraverso lo scambio di  informazioni e conoscenze per la standardizzazione delle  procedure; 

c) la formazione e l'aggiornamento del personale per l'utilizzo  di tecniche informatiche;

d) lo sviluppo e la gestione di tecniche automatizzate; 

e) lo sviluppo della ricerca e della didattica rivolte alle  esigenze della pubblica amministrazione, all'attività di  programmazione e alla crescita della imprenditorialità locale  nel settore. 

3. Ai fini dell'aggiudicazione di lavori, forniture e servizi informativi informatizzati di interesse regionale, che non  possa effettuare direttamente, la Molise Dati S.p.A. ­ qualificata <<amministrazione aggiudicatrice>> ai sensi e per  gli effetti della normativa comunitaria e statale. 

Art. 4 

NORMA FINANZIARIA 

1. Nello stato di previsione delle spese del bilancio regionale  per l'esercizio finanziario 1999, nella rubrica II, settore IV, viene iscritto il seguente nuovo capitolo: Capitolo 9225  <<oneri per lo sviluppo dell'informatizzazione degli uffici e dei servizi della Regione. Quota di partecipazione al capitale  sociale della Molise Dati S.p.A.>>, con una dotazione di  competenza e di cassa di Lire 357.000.000, con prelievo di pari  importo dal capitolo di spesa n. 55400 del bilancio regionale per l'esercizio finanziario 1999: <<Fondo occorrente per  fronteggiare oneri derivanti da provvedimenti legislativi in  corso (spese di investimento per ulteriori piani di sviluppo)>>. 

Art.3 

DICHIARAZIONE D'URGENZA E PUBBLICAZIONE 

1. La presente legge ­ dichiarata urgente ai sensi del secondo  comma dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo  a quello della pubblicazione sul Bollettino Ufficiale della  Regione. È fatto obbligo a chiunque spetti di osservarla e  farla osservare come legge della Regione Molise.
