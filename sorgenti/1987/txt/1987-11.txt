
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 13 del 16/07/1987

Oggetto
Personale regionale - Concorsi - Partecipazione - Procedure

Abrogazioni


Modifiche


Legge Regionale 6 Luglio 1987, n. 8

Norme integrative alla legge regionale 29 aprile 1985, n. 13, sullo stato giuridico e trattamento economico del personale regionale _ Biennio 1983/1984.

Art. 1

L'articolo 35 della legge regionale n. 13 del 29 aprile 1985 (Prima Qualifica Dirigenziale) va integrato con la seguente norma:

<<I dipendenti collocati nel quinto livello funzionale in base alle leggi regionali n. 11 e n. 12 del 31   agosto 1974 con decorrenza 8 settembre 1974 che, per ritardo nella adozione dei provvedimenti   amministrativi di riconoscimento dei requisiti indicati nel bando, non hanno potuto partecipare al   concorso di cui all'art. 61 della legge regionale n. 12/1980, sono ammessi a partecipare ad una   seconda tornata concorsuale, da bandire entro sei mesi dell'entrata in vigore della presente legge.

Il concorso sarà espletato con le modalità e con i criteri già previsti nell'art. 61 della legge regionale n. 12/1980.

Il superamento del concorso comporta il collocamento in calce alla graduatoria già definitiva   e l'inquadramento anche in posizione soprannumeraria>>.

Art. 2

L'applicazione della presente legge non comporta oneri aggiuntivi rispetto a quelli già assunti con la legge regionale 29 aprile 1985 n. 13.

Art. 3

La presente legge è dichiarata urgente ai sensi dell'art. 127 della Costituzione e dell'art. 38 dello   Statuto Regionale ed entra in vigore il giorno successivo a quello della sua pubblicazione nel   Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
