
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 09 del 16/05/87

Oggetto
ERSAM - Amministratori - Indennità

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 4 Maggio 1987, n. 4

Modifiche alla legge regionale 20 gennaio 1982, n. 5 - Indennità agli amministratori dell'E.R.S.A.M. e dell'E.R.I.M.

Art. 1

L'art. 1 della legge regionale 20 gennaio 1982, n. 5 è così sostituito:

<<Al Presidente, al Vicepresidente ed ai componenti del comitato esecutivo dell'E.R.S.A.M. ed al Presidente, al Vicepresidente ed al Consiglio di Amministrazione dell'E.R.I.M. è dovuta un'indennità di carica pari a quella prevista dall'art. 3, I comma, della legge 27 dicembre 1985, n. 816, per i Sindaci dei Comuni con popolazione pari a quella dell'ambito territoriale degli Enti, nelle seguenti rispettive misure del 100% per il Presidente, del 75% per i Vicepresidenti, del 65% per i componenti del Comitato esecutivo dell'E.R.S.A.M. e del Consiglio di Amministrazione dell'E.R.I.M., nonché il rimborso delle spese di viaggio>>.

Art. 2

L'art. 2 della legge regionale 20 gennaio 1982, n. 5 è così sostituito:

<<Ai componenti del Consiglio di Amministrazione dell'E.R.S.A.M. è dovuta un'indennità pari a quella fissata per i componenti degli Organi regionali di Controllo, il rimborso delle spese di viaggio e l'indennità di trasferta se dovuta, a norma dell'art. 1 della legge regionale n. 11 dell'8   giugno 1981.

Ai revisori dei conti effettivi è dovuta un'indennità rapportata a quella prevista per il Presidente degli Enti nelle seguenti rispettive misure:

1) Presidente del Collegio  50%

2) Revisori effettivi  35%

Ai revisori supplenti, che hanno diritto di partecipazione alle sedute dei Collegi, è corrisposta un'indennità di presenza, per ogni giornata di seduta, pari a quella fissata per i componenti degli organi regionali di controllo.

Ai revisori dei conti effettivi e supplenti, compete inoltre il rimborso delle spese di viaggio e l'indennità di trasferta, se dovuta a norma dell'art. 1 della legge regionale n. 11 dell'8 giugno 1981.

Art. 3

È abrogata ogni altra norma che risulti incompatibile con quelle di cui alla presente legge.

Art. 4

La presente legge è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
