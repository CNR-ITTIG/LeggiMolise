
36.Turismo e industria alberghiera

Bollettino
Bollettino Ufficiale n. 23 del 16/12/87

Oggetto
Turismo strutture ricettive e servizi turistici - Incentivazione - Iniziative - Finanziamento

Abrogazioni


Modifiche


Legge Regionale del 1 Dicembre 1987, n. 15

Legge 17 maggio 1983, n. 217 - Adeguamento della legislazione regionale per l'incentivazione dell'offerta nel settore turistico ed alberghiero.

Art. 1

Ai fini dello sviluppo e del riequilibrio territoriale delle attività di interesse turistico, nonché per   favorire l'ammodernamento e la riqualificazione delle strutture ricettive esistenti e dei servizi   turistici e dei centri di vacanza, le quote dei fondi dello Stato che pervengono alla Regione ai sensi dell'articolo 13 della legge 17 maggio 1983, n. 217 saranno destinate, quali risorse aggiuntive, al finanziamento delle iniziative di incentivazione dell'offerta del settore turistico previste dalla legge regionale 2 settembre 1977, n. 31 e successive modificazioni e integrazioni.

Art. 2

La presente legge è dichiarata urgente ai sensi dell'art. 127 della Costituzione e dell'art. 38 dello   Statuto ed entra in vigore lo stesso giorno della sua pubblicazione sul Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
