
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 16 del 04/06/73

Oggetto
Bilancio di previsione 1973 della Regione - Integrazioni

Abrogazioni


Modifiche


Legge Regionale 30 Maggio 1973, n. 10

Integrazione alla proposta di legge regionale di approvazione del bilancio preventivo per l'esercizio finanziario 1973.

Art. 1

Alla proposta di legge regionale approvativa del bilancio di previsione per l'esercizio finanziario 1973 è aggiunto il seguente articolo 3/bis:

<< È autorizzato il pagamento delle spese della Regione Molise per l'anno finanziario 1973, in conformità e nei limiti dello stato di previsione di cui al precedente articolo 3 >>.

Art. 2

Alla proposta di legge regionale approvativa del bilancio 1973 è aggiunto il seguente articolo 6/bis:

<<La Giunta Regionale è autorizzata a disporre il prelevamento di somme dal fondo per le spese impreviste ", di cui al capitolo 232 e la loro iscrizione ai vari capitoli di bilancio o a capitoli nuovi, in conformità ai criteri che disciplinano l'impiego del fondo di riserva per le spese impreviste di cui all'art. 42 del R.D. 18-11-1923, n. 2440 sull'amministrazione del patrimonio e sulla contabilità dello Stato.

Le deliberazioni della Giunta che dispongono i prelevamenti di cui al comma precedente devono essere pubblicate sul Bollettino Ufficiale della Regione e presentate, entro trenta giorni dalla   pubblicazione, al Consiglio Regionale per la convalida con legge regionale>>.

Art. 3

La presente legge è dichiarata urgente ai sensi del secondo comma dell'articolo 127 della Costituzione e dell'art. 38 dello Statuto Regionale, ed entra in vigore il giorno successivo a   quello della sua pubblicazione nel Bollettino Ufficiale della Regione.

La presente legge è pubblicata sul Bollettino Ufficiale della Regione. È fatto obbligo a chiunque spetti di osservarla e di farla osservare come legge della Regione Molise.
