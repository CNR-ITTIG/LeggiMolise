
34.Trasporti e viabilità, navigazione nelle acque interne

Bollettino
Bollettino Ufficiale n. 21 del 06/08/73

Oggetto
Strade comunali - Manutenzione - Contributi - Entità - Procedure

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 26 Luglio 1973, n. 14

Contributi in conto capitale per la manutenzione di strade comunali.

Art. 1

Per le necessità derivanti dalla manutenzione della rete stradale comunale, urbana ed extraurbana, è concesso ai Comuni della Regione per l'anno 1972 un contributo in conto capitale secondo le modalità stabilite dai successivi articoli.

Art. 2

L'entità del contributo di cui al precedente articolo è commisurata alla lunghezza della rete stradale urbana ed extraurbana classificata comunale.

Art. 3

Per la concessione del contributo suddetto è autorizzata la spesa di L.70.000.000 che farà carico al Cap. 216 del bilancio regionale dell'anno 1972.

Art. 4

Alla liquidazione del contributo provvederà la Giunta Regionale ripartendo la somma stanziata al precedente art. 3 in ragione dell'estensione della rete stradale di cui all'art. 2.

Art. 5

La presente legge è dichiarata urgente, ai sensi del secondo comma dell'art. 38 dello Statuto Regionale, ed entra in vigore il giorno successivo a quello della sua pubblicazione nel Bollettino   Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
