
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 02 del 10/01/74

Oggetto
Regione - Personale in servizio - Miglioramenti economici - Acconto - Concessione

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale  28 Dicembre 1973, n. 32

Diritto di immissione nel ruolo regionale del personale e corresponsione di un acconto mensile.

Art. 1

Con decorrenza dal 1° gennaio 1973, o dalla data di inizio del servizio se successivo, e fino alla data di effettivo inquadramento nel ruolo organico in via di istituzione con apposita legge regionale, al personale trasferito, comandato o messo a disposizione in servizio presso la Regione è, a richiesta, attribuito, salvo conguaglio, un acconto lordo mensile sui futuri miglioramenti economici derivanti dall'inquadramento medesimo.

La misura pro-capite dell'acconto è così stabilita:

- Carriera direttiva >> 100.000

- Carriera di concetto  >>  90.000

- Carriera esecutiva >>  80.000

- Carriera ausiliaria >>  70.000

L'acconto non spetta al personale che, per qualsiasi motivo, sia cessato o cessi dal servizio prima dell'inquadramento nel ruolo regionale.

L'Amministrazione procederà al recupero delle somme corrisposte per il presente titolo ai dipendenti che non verranno inquadrati nel ruolo regionale.

L'acconto è soggetto a riduzione o sospensione nei casi di riduzione o di sospensione dello stipendio.

Art. 2

All'onere di 450.000.000 derivante dall'applicazione della presente legge per l'anno 1973 si fa fronte coi fondi stanziati sui capitoli 4 e 9 del bilancio.

Per gli anni successivi la spesa graverà sui corrispondenti capitoli di bilancio.

Art. 3

La presente legge è dichiarata urgente ai sensi dell'articolo 127 della Costituzione e dell'art. 38 dello Statuto ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
