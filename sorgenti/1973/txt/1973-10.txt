
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 30 del 26/11/73

Oggetto
Colture agricole - Contributi - Erogazione - Procedure

Abrogazioni
Abrogata intera legge dalla legge n. 13/2010 art. allegato 1

Modifiche
Modificato art. 1 dalla legge n. 8/1974 art. 1
Modificato art. 1 dalla legge n. 4/1985 art. 1
Modificato art. 2 dalla legge n. 4/1985 art. 2
Modificato art. 2 dalla legge n. 8/1974 art. 2

Legge Regionale 13 Novembre 1973, n. 23

Provvedimenti per l'incremento di specifiche colture agricole.

Art. 1

Per migliorare ed incrementare le colture da rinnovo, secondo le migliori esigenze di mercato, è concesso, in favore degli operatori agricoli, un contributo di L. 20.000 ad ettaro per le arature profonde non inferiori a 50 centimetri.

Art. 2

Le colture da rinnovo meglio rispondenti alle esigenze di mercato, nonché le zone di intervento sono indicate annualmente con delibera della Giunta Regionale, previo parere della competente Commissione consiliare permanente, che deve esprimersi nel termine di quindici giorni dalla richiesta.

Art. 3

Le domande di finanziamento, corredate dal parere degli uffici tecnici regionali operanti nel settore, sono inoltrate alla Giunta Regionale che adotta i conseguenti provvedimenti.

Il Presidente della Giunta Regionale emette i relativi decreti per la concessione dei contributi.

Art. 4

All'attuazione degli interventi di cui alla presente legge, per l'esercizio 1972, si farà fronte con i fondi stanziati al Cap. 293 del bilancio 1972.

Per gli anni successivi i fondi necessari, nei limiti delle disponibilità di bilancio, faranno carico ai corrispondenti capitoli di bilancio della Regione Molise.

Art. 5

La presente legge regionale sarà pubblicata nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
