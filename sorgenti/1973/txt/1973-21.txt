
13.Formazione professionale, istruzione, assistenza scolastica, edilizia scolastica, università

Bollettino
Bollettino Ufficiale n. 17 del 27/06/73

Oggetto
Lavoratori disoccupati - Addestramento professionale - Assegno - Determinazione - Proroga

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 13 Giugno 1973, n. 12

Proroga delle norme di cui alla legge regionale 16 febbraio 1972, n. 4, a favore dei lavoratori disoccupati che frequentano i corsi di addestramento professionale in preparazione dell'insediamento FIAT nel Molise nell'anno 1973.

Art. 1

Le disposizioni di cui alla legge regionale 16 febbraio 1972, n. 4, concernenti l'integrazione dell'assegno giornaliero di cui all'art. 4 della legge 2 aprile 1968, n. 424, sono prorogate a favore dei lavoratori disoccupati che frequentano nel 1973 i corsi di addestramento professionale in preparazione dell'insediamento FIAT nel Molise.

Art. 2

All'onere derivante dall'applicazione della presente legge, previsto in L. 80.000.000, si provvederà utilizzando, per L. 16.000.000, i fondi del capitolo 66 - parte uscite - del bilancio della Regione per l'anno 1972, << Contributi a corsi di perfezionamento per la qualificazione del personale nel campo dei servizi sociali-legge regionale n. 4 del 16 febbraio 1972 >>, e, per la differenza di lire L. 64.000.000, i fondi del capitolo 62 bis - parte uscite - del bilancio della Regione per l'anno 1973, << Attività di formazione e addestramento professionale e contributi a favore dei lavoratori che frequentano i corsi speciali FIAT >>.

Art. 3

La presente legge è dichiarata urgente, ai sensi del secondo comma dell'art. 38 dello Statuto Regionale, ed entra in vigore il giorno successivo a quello della sua pubblicazione nel Bollettino   Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
