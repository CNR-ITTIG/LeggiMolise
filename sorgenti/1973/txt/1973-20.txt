
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 21 del 06/08/73

Oggetto
Consiglio Regionale - Servizio di cassa - Istituzione

Abrogazioni


Modifiche


Legge Regionale 23 Luglio 1973, n. 13

Istituzione del servizio di cassa del Consiglio Regionale della Regione Molise.

Art. 1

In attuazione del principio di autonomia contabile sancito dall'art. 12 dello Statuto, è istituito il Servizio di Cassa del Consiglio Regionale del Molise.

Esso è gestito da un Istituto di credito di diritto pubblico, esercente attività nel territorio della Regione, a cui il servizio medesimo viene affidato, previa apposita convenzione stipulata a seguito di trattativa privata, con deliberazione dell'Ufficio di  Presidenza del Consiglio Regionale; detta convenzione deve disciplinare le modalità e le condizioni di resa del servizio, i tassi degli interessi attivi e passivi da corrispondere sulle somme giacenti e sulle anticipazioni effettuate, i criteri e le procedure di vigilanza sul servizio medesimo.

Art. 2

Con successivo regolamento saranno dettate norme ai fini della gestione contabile dei fondi previsti per il funzionamento del Consiglio Regionale.

Art. 3

La presente legge sarà pubblicata nel Bollettino Ufficiale della Regione. È fatto obbligo, a chiunque spetti, di osservarla e di farla osservare come legge della Regione Molise.
