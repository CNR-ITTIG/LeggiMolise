
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 33 del 22/12/73

Oggetto
Bilancio 1972 della Regione - Variazioni

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale  4 Dicembre 1973, n. 29

Variazioni al bilancio regionale per l'esercizio finanziario 1972 in conseguenza della attribuzione del fondo speciale per la redazione ed attuazione dei piani di sviluppo delle Comunità Montane - Legge 3 dicembre 1971, n. 1102.

Art. 1

Nello stato di previsione dell'entrata per l'esercizio finanziario 1972 è iscritto, al Cap. 13 << contributo ai sensi del provvedimento legislativo nuove norme sullo sviluppo della montagna >> un fondo di L. 780.000.000.

Per effetto di tale variazione lo stato di previsione dell'entrata dell'esercizio finanziario regionale 1972, viene determinato in complessive L. 7.028.325.035.

Art. 2

Nello stato di previsione dell'uscita per l'esercizio finanziario 1972, è iscritto, al Cap. 283/bis << Erogazione del fondo speciale per la redazione dei piani regionali di sviluppo delle Comunità Montane - Legge 3 dicembre 1971, n. 1102 e legge regionale 30  maggio 1973, n.11 >>, un fondo di L. 780.000.000.

Per effetto di tale variazione lo stato di previsione dell'uscita dell'esercizio finanziario regionale 1972, viene determinato in complessive L. 7.028.325.035.

Art. 3

La presente legge è dichiarata urgente ai sensi dell'art. 127 della Costituzione e dell'art. 38 dello Statuto ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
