
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 15 del 16/07/82

Oggetto
Regione - Contabilità - Disciplina - Integrazioni

Abrogazioni


Modifiche


Legge Regionale 12 Luglio 1982, n. 18

Integrazioni all'art. 57 della legge regionale di contabilità 3 dicembre 1977, n. 44

Art. 1

L'art. 57 della legge regionale 3 dicembre 1977, n. 44, concernente: <<Contabilità regionale della Regione Molise>>, è così integrato:

"f) commutazione in assegno circolare non trasferibile emesso a favore del creditore, da spedire al richiedente mediante lettera raccomandata con avviso di ricevimento e con spese a carico del   destinatario.

Le dichiarazioni di accertamento o di commutazione, che sostituiscono la quietanza del creditore, devono risultare sul mandato di pagamento da annotazione recante gli estremi dell'operazione e il timbro del Tesoriere. Per le commutazioni di cui alla lettera f) devono essere allegati agli avvisi di ricevimento.

La presente legge sarà pubblicata nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
