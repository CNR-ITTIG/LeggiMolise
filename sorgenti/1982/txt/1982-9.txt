
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 15 del 16/07/82

Oggetto
ERIM - Interventi finanziari - Disposizioni

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 12 Luglio 1982, n. 17

Interventi finanziari a favore dell'Ente Risorse Idriche del Molise

Art. 1

Per assicurare il finanziamento delle spese correnti dell'Ente Risorse Idriche del Molise (ERIM) è concesso, ai sensi dell'art.15 della legge regionale 2 settembre 1980, n. 31, per i primi cinque   anni, a partire dall'esercizio 1982, un contributo annuo di L.50.000.000.

Alla concessione del contributo annuale provvede la Giunta con proprio provvedimento deliberativo.

Alla liquidazione e pagamento sarà provveduto con decreto del Presidente della Giunta regionale.

Art. 2

L'onere derivante dall'applicazione della presente legge è finanziato con quota parte del fondo attribuito alla Regione ai sensi dell'art. 8 della legge 16 maggio 1970, n. 281.

Per l'anno 1982 la spesa relativa è posta a carico del nuovo capitolo n. 21300 <<Contributo regionale all'ERIM nelle spese correnti>> che prevede uno stanziamento di competenza e di   cassa di L. 50.000.000 previa riduzione di pari importi degli stanziamenti iscritti al capitolo n. 55200 <<Fondo occorrente per fronteggiare oneri correnti derivanti da provvedimenti legislativi in corso>>.

Art. 3

La presente legge sarà pubblicata nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
