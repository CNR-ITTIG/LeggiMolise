
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 01 del 16/01/82

Oggetto
Bonifica e opere di miglioramento fondiario - Interventi aggiuntivi

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 4 Gennaio 1982, n. 2

Interventi aggiuntivi nei settori della bonifica e delle opere di miglioramento fondiario

Art. 1

Per finanziare interventi straordinari volti al ripristino dell'efficienza di opere di bonifica danneggiate da avversità atmosferiche del 4 e 5 settembre 1981, è autorizzata, per l'anno 1981, la spesa aggiuntiva di L. 200 milioni.

Art. 2

Per il completamento degli interventi per opere di miglioramento fondiario di cui alla legge regionale 27 agosto 1973, n. 23, per l'anno 1981, è previsto un onere di lire 800 milioni.

Art. 3

Al finanziamento degli oneri derivanti dall'applicazione della presente legge si provvederà con la riduzione al bilancio 1981 di un miliardo di lire da apportarsi al Cap. n. 43010.

Art. 4

Nello stato di previsione della spesa per l'esercizio finanziario 1981, nonché al bilancio pluriennale 1981-1983 della Regione  Molise sono apportate le variazioni descritte nel prospetto "A" annesso alla presente legge.

Art. 5

La presente legge è dichiarata urgente ai sensi dell'art. 127 della Costituzione e dell'art. 38 dello Statuto  ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
