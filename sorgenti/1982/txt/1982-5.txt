
11.Enti locali, comunità montane

Bollettino
Bollettino Ufficiale n. 19 del 16/09/82

Oggetto
Enti comunali di assistenza - Personale - assegnazione ai Comuni - Inquadramento nei ruoli organici dei Comuni

Abrogazioni


Modifiche


Legge Regionale 2 Settembre 1982, n. 21

Personale degli Enti Comunali di Assistenza Immissione nei ruoli organici

Art. 1

Il personale di cui all'art. 4 della legge regionale 27 luglio 1978, n. 17 è inquadrato nei ruoli organici dei Comuni ai quali risulta essere assegnato.

Al predetto personale vengono estese le norme di cui al D.P.R. n. 191 dell'1° giugno 1979 e n. 810 del 7 novembre 1980, riguardanti la disciplina del rapporto di lavoro del personale degli Enti locali, qualora le stesse non risultino in contrasto con la legge regionale n. 17 del 27 luglio 1978.

Art. 2

L'attribuzione dei livelli ai dipendenti di cui al precedente articolo avverrà prendendo a base quelli attribuiti dagli ex E.C.A., in estensione del contratto unico nazionale 5 marzo 1979 relativo agli Enti locali, e con le procedure adottate per gli altri dipendenti comunali; sarà, ad ogni modo, assicurata, per posizioni che, in applicazione del contratto nazionale 5 marzo 1974, risultavano essere analoghe.

Art. 3

La presente legge sarà pubblicata nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
