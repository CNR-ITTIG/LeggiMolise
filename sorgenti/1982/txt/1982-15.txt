
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 10 del 01/07/82

Oggetto
ERSAM ed ERIM - Amministratori - Indennità - Tipologie - Integrazione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 26 Maggio 1982, n. 11

Integrazione alla legge regionale n. 5 del 20 gennaio 1982 concernente: " Indennità agli Amministratori dell'ERSAM e dell'ERIM "

Art. 1

L'art. 2 della legge regionale n. 5 del 20 gennaio 1982 è così modificato:

<<Ai componenti del Consiglio di amministrazione dell'ERSAM, nonché ai componenti del Collegio dei Revisori dei Conti dell'ERSAM e dell'ERIM è dovuta un'indennità di presenza, per  ogni giornata di seduta, pari a quella fissata per i Componenti degli Organi Regionali di Controllo, il rimborso delle spese di viaggio e l'indennità di trasferta, se dovuta, a norma dell'art. 1 della legge regionale n. 11 dell'8 giugno 1981>>.

Art. 2

La presente legge è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla  osservare come legge della Regione Molise.
