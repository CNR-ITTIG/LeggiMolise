
06.Consiglieri regionali e gruppi consiliari

Bollettino
Bollettino Ufficiale n. 01 del 16/01/82

Oggetto
Consiglieri regionali - Indennità - Rimborsi - Modifiche

Abrogazioni
Abrogata intera legge dalla legge n. 16/1997 art. 9

Modifiche


Legge Regionale 4 Gennaio 1982, n. 1

Modifiche alle leggi regionali 5 marzo 1975, n. 23 e 15 luglio 1976, n. 22

Art. 1

A decorrere dall'entrata in vigore della presente legge è soppresso l'ultimo comma dell'art. l della legge regionale 5 marzo 1975, n. 23.

Art. 2

A decorrere dall'entrata in vigore della presente legge, è soppresso l'art. 3 della legge regionale 15 luglio 1976, n. 22 e sostituito dal seguente:

<<La misura del rimborso per presenza e permanenza spettante ai componenti del Consiglio regionale per la partecipazione alle riunioni del Consiglio, dell'Ufficio di Presidenza, della Giunta,   delle Commissioni permanenti e speciali, della Conferenza dei Capi Gruppo e del Collegio dei Revisori dei Conti è pari a quella fissata per i componenti degli Organi regionali di Controllo con   legge regionale 1 febbraio 1979, n. 5.

Ai componenti del Consiglio regionale residenti in Comuni distanti oltre dieci chilometri dal Capoluogo e che non abbiano in assegnazione un'auto della Regione è dovuta, altresì,   un'indennità chilometrica pari a 1/5 del prezzo di un litro di benzina super vigente nel tempo.

Art. 3

L'onere derivante dall'applicazione della presente legge sarà quantificato con la stessa legge approvativa dei Bilanci regionali.

Art. 4

La presente legge è dichiarata urgente ai sensi del primo comma dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della  sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
