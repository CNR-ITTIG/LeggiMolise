
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 23 del 16/12/76

Oggetto
Variazioni di bilancio regionale - Modifiche

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 11 Dicembre 1976, n. 36

Modifiche alla legge regionale 15 gennaio 1975, n. 5 , contenente norme sul fondo regionale per l'assistenza ospedaliera

Art. 1

Alla legge regionale 15 gennaio 1975, n. 5 contenente norme sul fondo regionale per l'assistenza ospedaliera sono apportate le seguenti modifiche ed integrazioni:

1) Il secondo comma dell'art. 1 é soppresso e sostituito dal seguente:

<<Il fondo è iscritto in apposito capitolo di bilancio incluso fra le entrate del titolo secondo>>.

2) L'art. 4 è soppresso e sostituito dal seguente:

<<Nello stato di previsione della spesa dei bilanci della Regione è stanziata, tra le spese per l'adempimento delle funzioni normali d'investimento, una somma pari all'entità complessiva delle entrate di cui all'art. 2, ripartite in distinti capitoli rispettivamente concernenti:

a) le spese correnti degli Enti Ospedalieri;

b) le spese derivanti dalle convenzioni stipulate dalla Regione a norma dell'art . 18, primo comma del D.L. 8 luglio 1974, n. 264 convertito nella legge 17 agosto 1974, n.386 nelle quali la Regione è subentrata all'Ente mutualistico stipulante, a norma del terzo comma dello stesso art. 18; quelle relative all'assistenza indiretta erogata dalla Regione; quelle relative all'assistenza ospedaliera all'Estero erogata dalla Regione a favore degli aventi diritto che si trovino fuori del territorio nazionale per ragioni di lavoro, ai sensi dell'art. 12, secondo, terzo e quinto comma del predetto D.L. n. 264;

c) le spese per investimenti nel settore ospedaliero finanziati con una quota del fondo nazionale per l'assistenza ospedaliera ai sensi dell'art. 14 primo comma del D.L. 8 luglio 1974, n. 264, convertito nella legge 17 agosto 1974, n. 386;

d) gli oneri relativi alla formazione del personale ospedaliero;

e) il fondo di riserva di cui al successivo art. 8>>.

3) L'art. 5 è soppresso e sostituito dal seguente: <<Lo stanziamento di cui alla lettera c) del precedente art. 4 è determinato annualmente con la legge di approvazione del bilancio in misura non superiore al 25% della quota  attribuita alla Regione, per ciascun esercizio, del fondo nazionale per l'assistenza ospedaliera ed è destinato prioritariamente al pagamento delle rate di ammortamento dei mutui egli altri prestiti pluriennali stipulati dagli Enti Ospedalieri.

La restante parte dello stanziamento di cui al primo comma è destinata a nuovi investimenti ed è ripartita secondo le norme che saranno emanate sul finanziamento degli investimenti per l'attuazione del piano ospedaliero.

Sino all'approvazione delle norme di cui al precedente comma, la restante parte dello stanziamento è destinata al finanziamento dei provvedimenti di spesa non corrente autorizzati a norma dell'art. 2 della legge regionale 2 settembre 1974, n. 13>>.

4) L'art. 6 è sostituito dal seguente:

<<Lo stanziamento di cui alla lettera d) del precedente art. 4 è determinato misura non superiore al 4% della quota attribuita alla Regione, per ciascun esercizio, del fondo nazionale per l'assistenza ospedaliera ed è destinato alla formazione del personale ospedaliero anche mediante la concessione di assegni di studio>>.

5) L'art. 7 è abrogato.

6) il primo comma dell'art. 8 è sostituito dal seguente: <<Il fondo di riserva di cui alla lettera e) del precedente art. 4 è determinato in misura non superiore al 4% della quota attribuita alla Regione, per ciascun esercizio, di fondo nazionale per l'assistenza ospedaliera ed è destinato a far fronte ai maggiori neri che si verifichino nel corso dell'esercizio per le spese di cui alle lettere a), b), c), d) ed e) del precedente art. 4>>.

7) L'art. 11 è modificato come segue:

-alla lettera b) dopo la parola <<consulenza>> sono aggiunte le seguenti parole: "e di prestazioni ad orario per gli allievi della fascia paramedica>>.

8) All'art. 18 è aggiunto il seguente comma:

<<La Giunta Regionale, d'intesa con la competente Commissione Consiliare, determina  inoltre:

a) il numero, l'entità, la spesa complessiva e le modalità  di concessione ed erogazione degli assegni di studio di cui al precedente art. 6;

b) lo schema delle convenzioni e l'onere complessivo delle spese per le prestoni di lavoro ad orario di cui alla lettera b) del precedente art. 11>>.

Art. 2

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
