
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 16 del 01/09/76

Oggetto
Regione - Stemma

Abrogazioni


Modifiche


LEGGE REGIONALE 30 agosto 1976, n.23

Stemma della Regione Molise

Art. 1 

In attuazione dell'art. 2 dello Statuto, la Giunta Regionale è autorizzata a bandire fra tutti i cittadini italiani, anche residenti all'estero, un pubblico concorso per lo Stemma della Regione Molise, che dovrà esprimere la tradizione storica, politica, artistica e culturale della Regione. 

Art. 2 

Il concorso è dotato dei seguenti premi: 

- primo classificato L. 1.000.000;

- secondo classificato L. 500.000; 

- terzo classificato L. 250.000. 

I premi verranno assegnati, a giudizio insindacabile del Consiglio Regionale, su proposta della Commissione esaminatrice, formata dall'Ufficio di Presidenza di Consiglio, dai Presidenti dei Gruppi Consiliari, dal Presidente della Giunta Regionale e da un esperto di chiara fama.

Art. 3 

L'onere complessivo previsto in lire unmilionesettecentocinquantamila (1.750.000) graverà sul Cap. 370 del bilancio preventivo per l'anno 1976.

Art. 4 

La presente legge è dichiarata urgente ai sensi del secondo comma dell'articolo 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione. 

È fatto obbligo a chiunque spetti di osservarla e farla osservare come legge della Regione Molise.
