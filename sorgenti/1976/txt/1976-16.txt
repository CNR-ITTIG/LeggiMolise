
04.Assistenza sociale, volontariato

Bollettino
Bollettino Ufficiale n. 21 del 16/11/76

Oggetto
Sisma del 1976 in Friuli - Erogazione di contributi da parte della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 2 Novembre 1976, n. 28

Provvidenze a favore delle popolazioni del Friuli danneggiate dal terremoto del 1976

Art. 1

Al fine di concorrere ad alleviare le sofferenze materiali delle popolazioni del Friuli colpite dal terremoto del 1976, la Regione Molise interviene con l'erogazione di un contributo <<una tantum>> di L. 30 milioni, a favore della Regione Friuli Venezia Giulia.

La nuova spesa viene iscritta nella Rubrica n. 11 - Settore IV Interventi straordinari urgenti a favore delle popolazioni colpite da calamità naturali - Cap. 1565 <<Contributo della Regione Molise in favore delle popolazioni del Friuli danneggiate dal terremoto del 1976>>, previa riduzione degli stanziamenti dei capitoli di spese correnti del bilancio 1976 appresso indicati:

Cap. 390  <<Spese e contributi per convegni, indagini conoscitive, studi, ricerche ed altre attività per fini istituzionali (L.R.27 ottobre 1972,n. 18)  L. 10 milioni

- Cap. 400 <<Oneri arretrati per il rinnovo del Consiglio Regionale L. 17 febbraio 1968, n. 108, art. 21)>>  L. 20 milioni.

Art. 2

La presente legge è dichiarata urgente ai sensi del 2° comma dell'art. 127 della  Costituzione e dell'art. 38 dello Statuto Regionale ed entra in vigore il giorno successivo a  quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
