
34.Trasporti e viabilità, navigazione nelle acque interne

Bollettino
Bollettino Ufficiale n. 20 del 30/10/76

Oggetto
Servizi automobilistici di linea - Personale - Trattamento economico - Interventi finanziari

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 25 Ottobre 1976, n. 27

Protocollo d'intesa-Interventi finanziari per la perequazione del trattamento economico del personale delle aziende private concessionarie di servizi automobilistici di linea per viaggiatori

Art. 1

Per conseguire la perequazione del trattamento economico del personale addetto ai servizi automobilistici di linea per viaggiatori, la Giunta Regionale è autorizzata a intervenire finanziariamente assegnando per l'anno 1975 i necessari stanziamenti alle Imprese private che esercitano autolinee regionali nonché autolinee interregionali o comunali con provvedimenti adottati rispettivamente da un Ufficio Provinciale della Motorizzazione Civile del Molise ovvero da Sindaci di Comuni molisani.

Art. 2

La Giunta Regionale è incaricata di curare le operazioni preliminari e di accertamento sulla esattezza dei conteggi predisposti dalle Aziende ed inviati all'Assessorato ai Trasporti entro 30 giorni dalla pubblicazione della presente legge sul Bollettino Ufficiale, tenendo conto di quanto previsto dal <<Protocollo d'intesa>> e dagli accordi sindacali sottoscritti per la relativa applicazione in sede regionale.

Gli importi come sopra determinati dovranno essere decurtati delle quote già liquidate ai sensi della legge regionale n. 8 del 23 gennaio 1976.

Art. 3

Alle Aziende viene, inoltre, assegnato un contributo da corrispondere a ciascun dipendente, al netto degli oneri fiscali e aziendali, come acconto per l'anno 1976 sul trattamento economico previsto dal nuovo C.C.N.L. concordato presso il Ministero del Lavoro in data 4 giugno 1976, con   decorrenza 1° gennaio 1976.

La misura dell'acconto per agente è fissata in Lire 120.000 lorde mensili ed il relativo pagamento sarà conteggiato sulla base delle richieste pervenute in relazione al periodo di servizio prestato da ogni dipendente dal 1° gennaio al 31 dicembre 1976.

L'importo suddetto è frazionabile per giorni di effettivo lavoro prestato.

Art. 4

Per i servizi non concessi dalla Regione l'intervento finanziario di cui ai precedenti articoli è subordinato all'accertamento che l'Impresa iteressata non fruisca di contributi o sussidi allo   stesso titolo.

Art. 5

L'onere derivante dall'applicazione della presente legge, valutato in L. 750 milioni graverà sul Capitolo 860 del bilancio di previsione per l'esercizio 1976 che presenta insufficiente   disponibilità.

Art. 6

La presente legge è dichiarata urgente ai sensi del 2° comma dell'art. 127 della  Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione sul Bollettino Ufficiale della Regione Molise.
