
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 23 del 16/12/76

Oggetto
Sanità - Programmazione ospedaliera - Disciplina - Modifiche

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 10 Dicembre 1976, n. 35

Modifiche alla legge regionale 2 settembre 1974, n. 13, concernente norme per la programmazione ospedaliera

Art. 1

Alla legge regionale 2 settembre 1974, n. 13 concernente norme per la programmazione ospedaliera, sono apportate le seguenti modifiche e integrazioni:

La lettera c) dell'art. 2 è così sostituita:

c)<<le opere di nuova costruzione, di completamento e di trasformazione, salvo la manutenzione ordinaria e straordinaria per le necessarie modifiche che non comporta aumento di posti-letto>>;

La lettera d) dell'art. 2 è così sostituita:

d)<<l'aumento degli organici degli enti ospedalieri e l'assunzione, anche temporanea, di nuovo personale, salvo le sostituzioni di personale previste dall'art. 6 lettera b) del D.L. 8 luglio 1974, n. 264, convertito con modificazioni dalla legge 17 agosto 1974, n. 386>>.

Art. 2

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
