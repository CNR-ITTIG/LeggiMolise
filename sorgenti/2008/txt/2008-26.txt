
36.Turismo e industria alberghiera

Bollettino
BOLLETTINO UFFICIALE DELLA REGIONE MOLISE N.9  del 30 aprile 2008

Oggetto
Campeggi villaggi turistici ed aree di sosta - Disciplina - Modifiche

Abrogazioni


Modifiche


LEGGE REGIONALE 21 aprile 2008, n. 10.

Modifiche alla legge regionale 21 marzo 2001, n. 5, recante: "Norme in materia di disciplina e classificazione di campeggi, villaggi turistici ed aree di sosta". 

Art. 1

(Modifiche all'articolo 2  della legge regionale 21 marzo 2001, n. 5)

1. Al comma 2, secondo periodo, dell'articolo 2 della legge regionale 21 marzo 2001, n. 5, le parole "superiore a mq. 40" sono sostituite dalle parole "superiore a mq. 45". 

2. Al comma 2 dell'articolo 2 della legge regionale n. 5/2001 è aggiunto il seguente periodo: "Le medesime non possono avere altezza interna media inferiore a metri 2,30 ed altezza minima in gronda inferiore a metri 2,00 e la loro ricettività massima ammessa, valevole anche come parametro igienico-sanitario, è di mq. 5 a persona (rapporto superficie lorda/persona) con un massimo di sei occupanti.". 

3. All'articolo 2 della legge regionale n. 5/2001, dopo il comma 2, è aggiunto il seguente: 

"2-bis. Non è soggetta a permesso di costruire né a DIA l'installazione del preingresso, inteso come struttura coperta chiusa con funzioni di protezione e soggiorno diurno delle persone, con possibile presenza di servizi, eventuale veranda aperta e sistemi di copertura a protezione dell'unità abitativa mobile, realizzate in materiali rigidi comunque smontabili e trasportabili, da accostare all'unità abitativa mobile". 

Art. 2

(Entrata in vigore)

1. La presente legge entra in vigore il giorno successivo a quello della sua pubblicazione nel Bollettino Ufficiale della Regione Molise. 

 La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
