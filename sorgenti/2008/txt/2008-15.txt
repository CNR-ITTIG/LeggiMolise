
37.Tutela della salute umana, animale e dell'ambiente, servizio sanitario, alimentazione

Bollettino
BOLLETTINO UFFICIALE DELLA REGIONE MOLISE N. 17 del 21 luglio 2008

Oggetto
Gestioni liquidatorie delle Aziende Sanitarie locali - l.r. 31 dicembre 2007 n. 32 - Proroga dei termini 

Abrogazioni


Modifiche


LEGGE REGIONALE 18 luglio 2008, n. 21. 

Proroga delle gestioni liquidatorie delle disciolte Aziende sanitarie regionali.

Art. 1

1. Le gestioni liquidatorie delle disciolte Aziende sanitarie locali della Regione Molise - ZONE -, istituite con legge regionale del 14 maggio 1997, n. 11, poste in liquidazione con legge regionale del 1° aprile 2005, n. 9 e già prorogate al 30 giugno 2008 con legge regionale del 31 dicembre 2007, n. 32, sono ulteriormente prorogate al 31 dicembre 2008. 

Art. 2

1. A decorrere dal 1° gennaio 2009 la gestione liquidatoria delle disciolte Aziende sanitarie è svolta dalla A.S.Re.M.. 

Art. 3

1. A far data dal 1° gennaio 2009, ai sensi dell'articolo 2, comma 14, legge 28 dicembre 1995, n. 549 sono attribuite al Direttore Generale A.S.Re.M. le funzioni di Commissario Liquidatore delle disciolte Aziende sanitarie regionali. 

Art. 4

Entrata in vigore

1. La presente legge entra in vigore il giorno della sua pubblicazione nel Bollettino Ufficiale della Regione Molise. La presente legge sarà pubblicata nel Bollettino Ufficiale della Regione. 

È fatto obbligo a chiunque spetti di osservarla e farla osservare come legge della Regione Molise.
