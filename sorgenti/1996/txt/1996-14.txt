
06.Consiglieri regionali e gruppi consiliari

Bollettino
Bollettino Ufficiale n. 19 del 01/10/96

Oggetto
Consiglieri regionali - Previdenza - Gestione

Abrogazioni


Modifiche


Legge Regionale 20 Settembre 1996, n. 30

Interpretazione autentica della legge regionale 13 aprile 1988, n. 10, ad oggetto << Riordino del regime degli assegni vitalizi dei Consiglieri Regionali >> come modificata dalla legge regionale 28 febbraio 1995, n. 8 e della legge regionale 5 settembre 1974, n.16 - Modifiche alla legge regionale 13 aprile 1988, n. 10, come modificata dalla legge regionale 21 aprile 1995, n. 15 - Proroga di termine di cui alla legge regionale 13 aprile 1988, n. 10, come modificata dalla legge regionale 21 aprile 1995, n.15.

Art. 1

1. L'articolo 1 della legge regionale 13 aprile 1988, n. 10, è da interpretarsi nel senso che il Fondo di previdenza dei Consiglieri della Regione Molise è istituito con la finalità di provvedere  all'erogazione del trattamento previdenziale complessivamente spettante ai Consiglieri regionali cessati dalla carica, ricomprendente l'assegno vitalizio mensile nonché il premio di  reinserimento e le altre prestazioni di cui al primo comma dell'articolo 27 della 1egge regionale 5 settembre 1974, n. 16. Di conseguenza, a decorrere dall'entrata in vigore della legge regionale 13 aprile 1988, n. 10, la Cassa di Previdenza per i Consiglieri Regionali, di cui all'articolo 1 della legge regionale 5 settembre 1974, n. 16, è da intendersi soppressa e, con pari decorrenza, le attività e le passività, i diritti, gli obblighi e gli oneri della Cassa stessa devono intendersi trasferiti al menzionato Fondo di previdenza dei Consiglieri della Regione Molise.

Art. 2

1. L'articolo 3, secondo comma, della legge regionale 13 aprile 1988, n. 10, come modificato dalla legge regionale 28 febbraio 1995, n. 8, è da interpretarsi nel senso che nei contributi di  previdenza in misura del 22% è ricompresa anche la trattenuta del 6% prevista dall' articolo 5 della legge regionale 15 luglio 1976, n. 22.

Conseguentemente, a far data dall'entrata in vigore della legge regionale 13 aprile 1988, n. 10, la detta trattenuta del 6% è da intendersi soppressa.

Art. 3

1. L'articolo 27, primo comma, lettera a), della legge regionale 5 settembre 1974, n. 16, è da interpretarsi nel senso che il premio di reinserimento ivi previsto deve essere corrisposto a tutti i   Consiglieri che lasciano l'attività consiliare, all'atto della cessazione dal mandato a qualsiasi titolo.

Art. 4

1. Il comma secondo dell'articolo 2 della legge regionale 13 aprile 1988, n. 10, come sostituito dall'articolo 4 della legge regionale 21 aprile 1995, n. 15, è così sostituito:

2. << Agli atti di gestione degli assegni vitalizi, diretti e di reversibilità, dei premi di reinserimento, della relativa contribuzione e di ogni diritto ed obbligo connesso con il regime previdenziale dei Consiglieri regionali provvede la Giunta Regionale su proposta dell'Ufficio di Presidenza del Consiglio Regionale >>.

Art. 5

1. Il termine di sessanta giorni previsto dall'articolo 14, comma quarto, della legge regionale 13 aprile 1988, n. 10 - nel testo sostituito ai sensi dell'articolo 6 della legge regionale 21 aprile 1995, n. 15 -, limitatamente alla legislatura in corso alla data di entrata in vigore della presente legge, è prorogato sino al 31 dicembre 1996.

Art. 6

1. L'articolo 5 della legge regionale 8 maggio 1995, n. 21, è abrogato.

Art. 7

1. La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua   pubblicazione sul Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
