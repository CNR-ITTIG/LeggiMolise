
05.Commercio, fiere e mercati, camere di commercio

Bollettino
Bollettino Ufficiale n. 25 del 31/12/96

Oggetto
Distribuzione automatica di carburanti Modifiche

Abrogazioni


Modifiche


Legge Regionale del 23 Dicembre 1996, n. 40

Modifiche ed integrazioni alla legge regionale 27 gennaio 1995, n. 4, concernente: <<Disciplina delle funzioni amministrative in materia di distribuzione automatica di carburanti>>.

Art. 1

Alla legge regionale 27 gennaio 1995, n. 4, concernente <<Disciplina delle funzioni amministrative in materia di distribuzione automatica di carburanti>> sono apportate le seguenti modifiche ed integrazioni A) L'art. 3 è sostituito dal seguente:

Art. 3: IMPORTANZA DELLE STRADE, CENTRO ABITATO, PERIMETRAZIONE URBANA E PERCORSO VEICOLARE

1. Ai fini della presente legge l'mportanza delle strade è, nell'ordine la seguente:

-strade di larghezza superiore a m. 8.00;

-strade di larghezza compresa tra m. 6.00 e m. 8.00;

-strade di larghezza inferiore a m. 6.00.

2. Le suddette misure dovranno rappresentare la media della larghezza del manto di asfalto del tratto di strada che precede e segue l'impianto, escluso eventuali slarghi per la sosta dei veicoli.

3. Il tratto di strada da prendere in considerazione per le misurazioni di cui al comma precedente dovrà avere una lunghezza complessiva di 10 chilometri e, ove possibile, dovrà avere l'impianto al proprio centro. Nel caso di strade di lunghezza inferiore a lO Km. sarà presa in considerazione   l'intera strada.

4. Le espressioni <<centro abitato>> e <<perimetrazione urbana>> sono usate con lo stesso significato nella presente legge ed indicano la zona delimitata dal Comune ai sensi dell'art. 4 del   decreto legislativo 30 aprile 1992, n. 285.

5. Per quei Comuni che non hanno provveduto a delimitare il centro abitato, si fa riferimento alla definizione di cui all'art. 3 del decreto legislativo citato al comma precedente.

6. La dicitura <<percorso veicolare>> indica, nella presente legge, una strada asfaltata, a doppio senso di circolazione, di larghezza non inferiore a ml. 5 e sulla quale consentito il transito a tutti i veicoli indicati agli artt. 52, 53 e 54 del Decreto Legislativo 30 aprile 1992 n. 285 (Nuovo Codice della Strada).

B L'art. 5 è così modificato:

a) al primo comma, le parole <<territorio regionale>> sono sostituite con le parole <<territorio provinciale>>;

b) il quinto comma è sostituito dal seguente:

5. I nuovi impianti di distribuzione automatica di carburanti ubicati all'esterno della perimetrazione urbana devono avere un piazzale di almeno 2.000 mq. e devono essere ad una distanza, misurata lungo il percorso veicolare più breve, di almeno 10 Km. da altri impianti preesistenti situati all'esterno del centro abitato, sullo stesso lato della strada di 5 Km. da quelli situati sul lato opposto e un chilometro da quelli situati all'interno della perimetrazione urbana.

c) sono aggiunti i seguenti commi:

10. In deroga a quanto stabilito al primo comma del presente articolo, può essere rilasciata dal Presidente della Giunta Regionale una sola concessione per impianto ad uso pubblico di distribuzione automatica di carburanti per l'esclusivo rifornimento di natanti.

11. Per il rilascio della concessione suddetta non si terrà conto delle distanze minime da altri impianti e della superficie minima del piazzale indicate ai precedenti commi 5 e 6; l'impianto, tuttavia, dovrà essere realizzato in un punto in cui risulti possibile l'attracco ed agevole il  rifornimento delle imbarcazioni.

12. Ai fini della presentazione delle domande intese ad ottenere la concessione indicata al precedente comma 10 e della valutazione delle stesse, valgono le disposizioni contenute nei commi 3, 4, 6, 7, 8 e 9 del presente articolo.

13. Nel provvedimento con il quale viene rilasciata la concessione indicata al precedente comma 10 devono essere esplicitamente indicate la destinazione dell'impianto all'esclusivo rifornimento dei natanti nonché l'espresso divieto di rifornire mezzi che possono circolare su strada.

14. Nel caso in cui l'impianto per il rifornimento dei natanti debba essere realizzato su suolo demaniale, la concessione regionale per l'installazione e l'esercizio dello stesso è subordinata al preventivo rilascio della concessione del suolo da parte del Ministero della Marina Mercantile, o di un suo eventuale organo periferico.

15. La concessione per l'impianto per il rifornimento di natanti di cui ai precedenti commi, non può essere utilizzata per il potenziamento di un altro impianto o per la richiesta di una nuova concessione.

C) È aggiunto il seguente articolo:

Art. 5 bis: DEROGHE

1. Nelle fattispecie sotto riportate possono essere disposti, su richiesta del Comune o di altri Enti pubblici, gli spostamenti degli impianti in deroga a quanto stabilito al comma 1 del precedente articolo 5, fermo restando il rispetto di quanto stabilito ai successivi commi dello stesso articolo:

a) che l'impianto non sia munito di piazzale idoneo, ai sensi dei commi 5 e 6 del precedente articolo 5, e costituisca intralcio per la circolazione dei veicoli;

b) che le attrezzature dell'impianto ostacolino la visuale di beni di particolare interesse storico - culturale o ambientale;

c) che l'impianto costituisca pericolo per la pubblica incolumità dimostrata dalla certificazione degli organi di pubblica sicurezza e dalla relativa ordinanza sindacale;

d) che sia di intralcio alla realizzazione di opere pubbliche già programmata dal Comune o da altro Ente pubblico o sia in contrasto con lo strumento urbanistico.

2. Lo spostamento dell'impianto deve avvenire entro due anni dalla data di notifica dell'obbligo del trasferimento, trascorso il quale la concessione si intenderà decaduta;

3. In attuazione dei commi precedenti i Comuni devono indicare il nuovo sito sul quale l'impianto dovrà essere allocato, ricorrendo eventualmente anche alle procedure espropriative, previa dichiarazione di pubblica utilità, urgenza ed indifferibilità.

4. Gli spostamenti di cui ai precedenti commi devono avvenire nell'ambito dello stesso Comune e la nuova posizione, se esterna al centro abitato, deve rispettare le distanze previste dalla legge regionale n. 4 del 27 gennaio I995, articolo 5, comma 5.

D) L'art. 6 è così modificato:

a) la parola <<cinque>> riportata al terzo comma è sostituita con la parola <<tre>>;

b) il comma ottavo è abrogato.

E) Al terzo comma dell'art. 10 sono aggiunte le seguenti lettere:

h) modifica della rete di collegamento dei serbatoi agli erogatori;

i) sostituzione dei serbatoi, delle colonnine rogatrici delle apparecchiature self-service pre-pagamento;

l) collegamento di erogatori esistenti alle apparecchiature self-service pre-pagamento già installate per altri erogatori;

F) Il quinto comma dell'art. 11 è sostituito dal seguente:

5. Le attrezzature per l'erogazione del G.P.L. devono essere poste ad una distanza dai confini, escluso quello con la strada di accesso all'impianto, non inferiore a ml. 25.00.

G) Il terzo comma dell art. 12 è sostituito dal seguente:

3. Gli impianti di distribuzione di metano devono essere realizzati all'esterno del centro abitato e le attrezzature devono essere poste ad una distanza dai confini, escluso quello con la strada di accesso all'impianto, non inferiore a ml. ml. 25.00.

H) All'art. 13 sono apportate le seguenti correzioni:

a) al nono comma la parola <<rilasciata>> è sostituita con la parola <<rilascia>>;

b) la parola <<doamnde>> scritta all'undicesimo comma è sostituita con la parola <<domande>>;

I) Le parole <<al Ministero dell'Industria, del Commercio e dell'Artigianato>> riportate al 4 comma dell'art. 15 sono sostituite con le parole <<alla Regione Molise, Assessorato al Commercio,>>;

L) L'art. 16 è così modificato ed integrato:

a) al primo comma è aggiunta la parola <<sono>> tra le parole <<non>> e <<soggetti>>;

b ) è aggiunto il seguente comma:

4. Le autorizzazioni per gli impianti di cui al presente articolo hanno una validità di cinque anni e possono essere rinnovate su richiesta della ditta beneficiaria;

M) Il numero <<1984>> indicato al terzo comma dell' art. 17 è sostituito con il numero <<1934>>;

N) All'art. 18 sono apportate le seguenti modifiche ed integrazioni:

a) la parola <<nuovi>> riportata al primo comma è sostituita con la parola <<nuove>>;

b) il terzo comma è sostituto dal seguente:

3. Sono altresì rilasciati dal Presidente della Giunta i seguenti provvedimenti che, salvo diversa precisazione contenuta nella presente legge non sono soggetti al preventivo parere degli Enti e della Commissione di cui al precedente comma 1:

- autorizzazioni all'esercizio provvisorio di cui al precedente articolo 7;

- provvedimenti relativi alle modifiche degli impianti di cui al precedente articolo 10;

- autorizzazione al trasferimento della titolarità della   concessione di cui al precedente art. 14;

- autorizzazioni per la sospensione temporanea dell'attività degli impianti di cui al precedente art. 15;

- provvedimenti relativi agli impianti ad uso privato di cui al precedente art. 16;

- autorizzazioni per il prelievo ed il trasporto di carburante in recipienti di cui al precedente art. 17;

- proroghe per la ultimazione dei lavori di cui al successivo art. 19;

c) è aggiunto il seguente comma:

4. I provvedimenti non compresi nei precedenti commi 1 e 3 sono rilasciati dalla Giunta Regionale, sentito il parere non vincolante della Commissione Regionale Consultiva di cui al   successivo art. 21.

O) Le parole <<entro sessanta giorni>> scritte al VI comma dell'art. 19 sono sostituite oon le parole <<entro novanta giorni>>.

P) All'art. 20 sono aggiunti i seguenti commi:

5. Al Presidente della Commissione spetta, oltre al rimborso delle spese indicate nel precedente comma 3, un gettone di presenza di valore doppio rispetto a quello dovuto agli altri componenti.

6. L'ammontare degli importi di cui ai precedenti commi 3 e 5 sono aggiornati con Decreto del Presidente della Giunta Regionale, con cadenza biennale decorrente sulla base della variazione degli indici ISTAT sul costo della vita.

Q) L'art. 21 è così modificato:

a) le parole <<_ n. 3 rappresentanti delle Associazioni di Società petrolifere operanti nella rete distributiva della Regione, di cui almeno due designati dall'E.N.I. >> riportate al primo comma, sono sostituite con le parole <<_ n. 4 rappresentanti delle Associazioni di Società petrolifere   operanti nella rete distributiva della Regione, di cui due designati dall'E.N.I. e due dalle altre Associazioni presenti, con un massimo di un rappresentante per ogni Associazione>>;

b) il sesto comma è sostituito dal seguente:

6. La Commissione esprime pareri preventivi non vincolanti sui provvedimenti da adottarsi dalla Giunta Regionale e su quelli indicati al primo comma del precedente art. 18, con la sola esclusione dei provvedimenti relativi agli impianti ad uso privato; esprime altresì se richiesto dal Presidente, pareri su ogni questione riguardante la distribuzione dei carburanti.

R) La parola <<Rgionale>> riportata al terzo comma dell'art.22 è sostituita con la parola <<Regionale>>;

S) Le parole <<Tratto della S. S. n. 65 ricadente in agro dei Comuni di Trivento e Roccavivara>>, riportate nella colonna <<Posizione ideale >> dell'allegato <<A>> sono sostituite con le parole <<Tratto della S.S. n. 650 ricadente in agro dei Comuni di Trivento e Roccavivara>>;

T) Le parole <<Tratto della S. S. n. 652 ricadente in agro dei Comuni di Rionero Sannitico e S. Pietro Avellana>> riportate nella colonna <<Posizione ideale>> dell'allegato <<A>> sono sostituite con le parole <<Tratto della S.S. n. 652 ricadente in agro del Comune di S. Pietro Avellana>>;

U) Gli allegati <<A>> (Bacini di utenza per impianti di <<GP.L.>>) e <<B>> (Bacini di utenza per impianti di <<Metano per autotrazione>>) sono così modificati:

a) cancellare dalla Zona 4 <<Riccia>> e <<Cercemaggiore>>;

b) aggiungere:

 Zona - Posizione ideale

4 bis Riccia Cercemaggiore - <<S.S. 212 - S.P.Riccia Cercemaggiore >>.

Art. 2

La presente legge è dichiarata urgente ai sensi del secondo comma dell'art. 127 della Costituzione e dell' art. 38 dello Statuto Regionale ed entra in vigore il giorno successivo a   quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
