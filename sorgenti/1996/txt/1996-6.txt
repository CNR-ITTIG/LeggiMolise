
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 25 del 31/12/96

Oggetto
Personale regionale inquadrato in seguito a pubblici concorsi - Anzianità di servizio anteriormente maturata - Riconoscimento agli effetti economici

Abrogazioni


Modifiche


Legge Regionale 23 Dicembre 1996, n. 38

Riconoscimento agli effetti economici dell'anzianità di servizio prestato presso lo stato, gli enti pubblici, gli enti locali e le Regioni, nei confronti del personale inquadrato nel ruolo regionale a seguito di pubblici concorsi.

Art. 1: FINALITÀ

1. Al personale regionale, inquadrato in ruolo a seguito di pubblico concorso, è riconosciuto il trattamento economico di anzianità eventualmente maturato presso lo Stato, enti pubblici, enti locali e Regioni.

2. Il trattamento di cui al precedente comma viene riconosciuto anche nei confronti del personale inquadrato successivamente al 31 dicembre 1982.

Art. 2: DISPOSIZIONI FINANZIARIE

1. Agli oneri derivanti dall'applicazione della presente legge si provvede mediante l'utilizzo delle somme stanziate nello stato di previsione della spesa per l'anno 1996 e che verranno previste nei bilanci degli anni successivi nei capitoli relativi al trattamento economico, previdenziale ed assistenziale del personale regionale.

Art. 3: DICHIARAZIONE DI URGENZA

1. La presente legge regionale è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione Molise.

2. La presente legge regionale sarà pubblicata nel Bollettino Ufficiale della Regione Molise.È fatto obbligo a chiunque spetti di osservarla e farla osservare come legge della Regione Molise.
