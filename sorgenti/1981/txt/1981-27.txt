
06.Consiglieri regionali e gruppi consiliari

Bollettino
Bollettino Ufficiale n. 01 del 16/01/81

Oggetto
Consiglieri regionali - Trattamento di missione

Abrogazioni
Abrogata intera legge dalla legge n. 16/1997 art. 9

Modifiche


Legge Regionale 12 Gennaio 1981, n. 1

Trattamento di missione dei Consiglieri regionali

Art. 1

Il trattamento economico di missione dei Consiglieri Regionali è regolamentato dalla presente legge che sostituisce la precedente normativa regionale in materia.

Art. 2

Il trattamento economico di missione spettante ai Consiglieri regionali, anche per le missioni all'Estero, è disciplinato dalle norme vigenti nel tempo per i dipendenti civili dello Stato di cui alla legge 18 dicembre 1973, n. 836 e successive modificazioni e integrazioni.

Le indennità spettanti ai Consiglieri regionali sono quelle riferite alle qualifiche indicate al punto 1) della Tab. << A >> allegata alla legge 18 dicembre 1973, n. 836.

Per le missioni all'Estero si applica il D.M. 12 giugno 1979 e sue modificazioni, nella misura prevista al Gruppo 2) della Tab. <<A>> annessa allo stesso decreto.

L'indennità spettante ai Consiglieri Regionali in missione all'Estero viene ridotta ad un terzo qualora si fruisca gratuitamentee di alloggio e vitto.

Art. 3

Gli oneri derivanti dalla presente legge fanno carico per l'anno 1980 all'apposito capitolo del Bilancio del Consiglio Regionale ed al Cap. 1900 del Bilancio della Regione a seconda che le missioni siano disposte dall'Ufficio di Presidenza o dalla Giunta.

Per gli esercizi successivi la spesa graverà sui corrispondenti capitoli dei rispettivi Bilanci.

Art. 4

La presente legge è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
