
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 24 del 16/12/81

Oggetto
Provvedimenti di rifinanziamento

Abrogazioni


Modifiche


Legge Regionale  4 Dicembre 1981, n. 23

Provvedimento di rifinanziamento di leggi organiche regionali nei diversi settori d'intervento, assunto in coincidenza con l'approvazione dell'assestamento del bilancio di previsione per l'esercizio finanziario 1981

Art. 1

Per le finalità di cui alla legge regionale 15 luglio 1976, n. 22 è disposta per l'anno 1981 un'autorizzazione aggiuntiva di spesa di L. 250.000.000.

Art. 2

E autorizzata, per l'anno 1981, la maggiore spesa di 20 milioni di lire per le finalità previste dall'art. 12 della legge regionale 11 dicembre 1980, n. 37 per la concessione ai Comuni della Regione di contributi per l'attività tecnica e di divulgazione nel settore degli archivi storici degli Enti Locali.

Art. 3

Per l'anno 1981 è autorizzata la spesa aggiuntiva di L. 6.032.000.000 da erogarsi a favore dei Comuni, Province, Comunità Montane e loro consorzi e dei concessionari di autolinee di competenza regionale per gli investimenti previsti dall'art. 2 della legge regionale 31 agosto 1981, n. 18.

Art. 4

Per l'attività di formazione ed addestramento professionale, per l'anno 1981, è autorizzata la maggiore spesa di L. 320.000.000.

Art. 5

Per le finalità previste dalla legge regionale 13 agosto 1977, n. 23, è autorizzata la concessione all'Amministrazione Provinciale di Isernia della somma di L. 204.626.000 a titolo di contributo 1978 e 1979 per la manutenzione delle strade classificate provinciali.

Art. 6

Per il finanziamento degli interventi previsti dalla legge regionale 25 marzo 1977, n. 9 di cui alla Deliberazione del Consiglio Regionale 2 settembre 1977, n. 30, è autorizzata, per l'anno 1981, la spesa di L. 34.000.000.

Art. 7

Per l'anno 1981 è autorizzata la spesa aggiuntiva di L. 1.500 milioni per finanziare le spese al costruzione, completamento e manutenzione straordinaria di strade di bonifica montana.

Art. 8

Nel bilancio 1981 è autorizzata la spesa di L. 3.863 milioni da erogarsi a favore delle Comunità Montane della Regione Molise per finanziare la redazione e attuazione dei piani di Sviluppo secondo le indicazioni previste dalla Deliberazione del Consiglio Regionale 21 novembre 1980.

Art. 9

Per la costruzione, il completamento e la manutenzione di opere idrauliche connesse con la sistemazione di bacini montani, per l'anno 1981, è autorizzata la spesa aggiuntiva di L. 300.000.000.

Art. 10

Per la sistemazione di edifici di proprietà di Enti Locali della Regionale Molise, è autorizzata, per l'anno 1981, la spesa di un miliardo di lire da erogarsi, ai sensi della lettera e) dell'art. 2 della legge regionale 21 gennaio 1975, n. 10 per l'istituzione di strutture atte ad accogliere cittadini dimessi da ospedali psichiatrici.

Art. 11

Per le finalità previste dal settimo comma dell'art. 1 della legge 21 ottobre 1978, n. 641, per l'anno 1981, è autorizzata la maggiore spesa di L. 481.019.235 da erogare ai Comuni della Regione   Molise per l'attuazione delle attività assistenziali già svolte dai disciolti Enti ENAOLI, ONPI, ANMIL e ONIG.

Art. 12

Per l'anno 1981 è autorizzata la maggiore spesa di lire 1.500 milioni per l'esecuzione di opere pubbliche di bonifica.

Art. 13

Per l'anno 1981 è autorizzata la maggiore spesa di lire 1.000 milioni per lo sviluppo della meccanizzazione in agricoltura prevista dalla legge regionale 1° aprile 1978, n. 8.

Art. 14

Per le finalità previste dall'art. 11 della legge regionale 5 settembre 1978, n. 24 è autorizzata, per l'anno 1981, la maggiore spesa di L. 1.100 milioni per la corresponsione di contributi per opere di sistemazione idraulica, idraulico-agraria a servizio di una pluralità di aziende.

Art. 15

Per le finalità previste dall'art. 11 della legge regionale 5 settembre 1978, n. 24 è autorizzata, per l'anno 1981, la spesa aggiuntiva di L. 65 milioni per la concessione di contributi ai Consorzi di Bonifica, alle Comunità Montane, ai Consorzi di miglioramento fondiario per spese di esercizio irriguo.

Art. 16

Per le finalità previste dal primo comma dell'art. 5 della legge 10 maggio 1976, n. 352 è autorizzata, per l'anno 1981, la maggiore spesa di L. 936 milioni per l'erogazione di contributi atti ad alleviare gli svantaggi naturali delle zone di montagna.

Art. 17

Per finanziare gli interventi previsti dalla legge regionale 5 giugno 1975, n. 45 è autorizzata per l'anno 1981 la spesa di L. 206.709.684 per la concessione di anticipazioni fidejussorie e   concorsi sugli interessi su prestiti a favore di cantine sociali; il capitolo di spesa n. 44500 del bilancio 1981 è così modificato: Interventi per la commercializzazione dei prodotti agricoli (legge regionale 5 giugno 1975, n. 45).

Art. 18

Per le finalità previste dagli artt. 4, 7 e 8 della legge regionale n. 27 del 4 settembre 1979, è autorizzata la maggiore spesa di L. 119.000.000 per gli interventi atti a potenziare e sviluppare l'attività zootecnica.

Art. 19

Per le finalità previste dall'art. 4 della legge regionale n. 6 del 25 marzo 1981 è autorizzata, per l'anno 1981, la maggiore spesa di L. 1.500 milioni per l'erogazione alle Province, ai Comuni, alle Comunità Montane e loro consorzi nonché ai concessionari di autolinee di competenza regionale di contributi di esercizio.

Art. 20

Per le finalità previste dalla legge regionale 21 maggio 1975, n. 36, modificata con legge regionale 21 gennaio 1981, n. 5 è autorizzata per l'anno 1981, la maggiore spesa di L. 50.000.000   per la concessione agli esercenti il commercio al dettaglio di contributi in capitale per l'acquisto, la costruzione, la trasformazione, il riattamento e l'ampliamento di locali nonché  per l'acquisto di attrezzature.

Art. 21

Per l'anno 1981 il fondo di riserva per le spese obbligatorie e d'ordine, previsto dall'art. 18 della legge regionale di contabilità 3 dicembre 1977, n. 44 è incrementato di L. 450 milioni.

Art. 22

Per l'anno 1981 il fondo occorrente per la reiscrizione di residui passivi perenti, previsto dall'art. 47 della legge regionale di contabilità 3 dicembre 1977, n. 44 è incrementato di 600 milioni di lire.

Art. 23

Agli oneri conseguenti alle autorizzazioni aggiuntive di spesa contenute nella presente legge, l'Amministrazione Regionale fa fronte, ai sensi dell'art. 6 della legge di contabilità 3 dicembre 1977, n. 44 con i mezzi indicati dalla legge di assestamento del bilancio 1981.

Art. 24

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel   Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
