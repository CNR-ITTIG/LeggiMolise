
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 18 del 16/09/1981

Oggetto
Bilancio 1981 della Regione - Variazioni

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 7 Settembre 1981, n. 21

Finanziamento per l'attuazione di progetti regionali produttivi per l'occupazione giovanile in materia di servizi socialmente utili - Proroghe dei contratti di lavoro disposte a norma dell'art. 26 della legge 29 febbraio 1980, n. 33

Art. 1

La Regione, per l'anno 1981, assicura il finanziamento dei progetti per l'occupazione giovanile conseguente alla proroga dei   contratti di lavoro disposta a norma dell'articolo 26 della legge   29 febbraio 1980, n. 33 mediante anticipazioni agli Enti ed organismi gestori dei singoli progetti, operando sulle partite di giro.

Al bilancio di previsione per l'esercizio finanziario 1981 sono apportate le seguenti variazioni in aumento:

ENTRATA

Capitolo n. 12250 << Recupero di anticipazioni agli Enti ed organismi gestori dei progetti per l'occupazione giovanile per la proroga dei contratti di lavoro disposta a norma dell'art. 26   della legge 28 febbraio 1980, n. 33 >>, con un incremento dello stanziamento di competenza di cinque miliardi e una dotazione di cassa di pari importo.

USCITA

Capitolo << 57150 >> << Anticipazioni agli Enti ed organismi gestori dei progetti per l'occupazione giovanile per la proroga dei contratti di lavoro disposta a norma dell'art. 26 della legge 29 febbraio 1980, N. 33 >>, con un incremento dello stanziamento di competenza di cinque miliardi e una dotazione di cassa di pari importo.

Art. 2

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
