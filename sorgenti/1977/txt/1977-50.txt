
34.Trasporti e viabilità, navigazione nelle acque interne

Bollettino
Bollettino Ufficiale n. 02 del 01/02/77

Oggetto
Autolinee regionali - Imprese esercenti - Interventi finanziari - Procedure

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 20 Gennaio 1977, n. 4

Interventi per l'esercizio delle autolinee regionali nel secondo semestre 1976.

Art. 1

In considerazione della grave situazione delle imprese di trasporti pubblici esercenti autolinee di competenza regionale e allo scopo di assicurare la continuità e la regolarità dei servizi, gli   interventi finanziari previsti dalla legge regionale 20 ottobre 1976, n. 26, sono estesi, con le stesse modalità e condizioni all'esercizio volto dalle imprese concessionarie nel periodo 1°   luglio - 31 dicembre 1976.

Art. 2

Le domande di contributo, unitamente alla documentazione necessaria dovranno essere presentate all'Assessorato ai Trasporti entro 30 giorni dalla data di entrata in vigore della presente legge.

Art. 3

Nel caso di variazione o di sostituzione della ditta concessionaria regolarmente autorizzata, il contributo sarà assegnato al subentrante.

Art. 4

La spesa per l'attuazione della presente legge, valutata in Lire 250 milioni graverà sul capitolo 841 del bilancio di previsione per l'anno 1976.

Art. 5

La presente legge è dichiarata urgente ai sensi del 2° comma dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione sul Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
