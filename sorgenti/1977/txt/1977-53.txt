
11.Enti locali, comunità montane

Bollettino
Bollettino Ufficiale n. 01 del 15/01/77

Oggetto
Comunità montane - Funzionamento - Intervento finanziario della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 5 Gennaio 1977, n. 1

Comunità Montane del Molise - Intervento finanziario della Regione nelle spese di funzionamento e norme integrative della legge regionale 30 maggio 1973, n. 11 ai fini del trattamento previdenza del personale.

Art. 1

Ai fini del trattamento di previdenza il personale dipendente dalle Comunità Montane del Molise è iscritto, con spesa a carico delle Comunità stesse, alla Cassa per le Pensioni dei dipendenti   degli Enti Locali amministrata dal Ministero del Tesoro.

Il personale proveniente dalle soppresse Aziende Speciali Consorziali trasferito alle Comunità Montane con legge regionale 30 Maggio 1973, n. 11 conserva l'iscrizione alla predetta Cassa   senza interruzione del preesistente rapporto assicurativo.

Art. 2

Alle Comunità Montane è concesso, nei limiti dello stanziamento previsto, un contributo straordinario a titolo di concorso nelle spese di primo impianto e per assicurare la copertura delle   spese di funzionamento relative all'anno 1975.

Art. 3

Lo stanziamento straordinario, determinato nell'ammontare di Lire 568.630.000, viene ripartito tra le Comunità Montane come segue:

  1) Volturno - Venafro                      L. 54.610.000

   2) Centro Pentria - Isernia                >> 70.340.000

   3) Alto Molise - Agnone                    >> 86.230.000

   4) Sannio - Frosolone                      >> 25.870.000

   5) Matese - Boiano                         >> 57.850.000

   6) Molise Centrale - Campobasso            >> 106.540.000

   7) Cigno-Valle Biferno - Casacalenda       >> 23.400.000

   8) Fortore Molisano - Riccia               >> 74.770.000

   9) Trigno-Medio Biferno - Trivento         >> 48.770.000

   10)Monte Mauro-Mafalda                     >> 20.250.000

                                             ________________

                                       Totale L. 568.630.000

                                               _______________

Art. 4

L'erogazione del contributo è disposta con decreto del Presidente della Giunta Regionale da adottarsi entro un mese dalla data di entrata in vigore della presente legge.

Art. 5

All'onere derivante dall'art. 3, determinato in Lire 568.630.000, si fa fronte mediante l'iscrizione al Titolo II - Rubrica 9 - Settore 3° del nuovo Capitolo 1091 del Bilancio 1976, << Intervento   finanziario della Regione a favore delle Comunità Montane nelle spese di funzionamento >> previa riduzione di pari importo dello stanziamento iscritto al capitolo 2130.

Art. 6

La presente legge è dichiarata urgente ai sensi dell'articolo 127 della Costituzione e dell'art. 38 dello Statuto ed entra in vigore il giorno successivo a quello della sua pubblicazione nel   Bollettino Ufficiale della Regione Molise.

È fatto obbligo a chiunque spetti di osservarla e farla osservare come legge della Regione Molise.
