
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 17 del 16/09/77

Oggetto
Allevamenti cunicoli - Provvidenze - Disposizioni

Abrogazioni
Abrogata intera legge dalla legge n. 31/2000 art. 1, primo comma lettera o)

Modifiche


Legge Regionale 2 Settembre 1977, n. 28

Leggi Regionali 5 novembre 1976, n. 30 e 5 gennaio 1977, n.2 - Potenziamento degli allevamenti cunicoli - Prosecuzione

Art. 1

La Regione Molise attua, in favore degli allevamenti cunicoli, interventi in conformità e con l'osservanza delle norme di cui alla legge regionale 5 novembre 1976, n. 30, pubblicata nel   Bollettino Ufficiale della Regione Molise n. 21 del 16 novembre 1976, ed alla legge regionale 5 gennaio 1977, n. 2, pubblicata nel Bollettino Ufficiale della Regione Molise n. 1 del 15 gennaio   1977.

Art. 2

La spesa complessiva di lire 600.000.000, di cui L. 450.000.000 in conto capitale e L. 150 milioni in conto interessi, derivante dall'attuazione della presente legge fa carico al Cap. 2330 del   bilancio 1977 residui 1976 Cap. 1900, il cui stanziamento è stato già autorizzato dalla legge di bilancio 1976 in attuazione della legge nazionale 16 ottobre 1975, n. 493 e mantenuto fra i residui di stanziamento in chiusura dell'esercizio 1976.

Per gli anni successivi, i fondi necessari saranno previsti nell'apposito capitolo del preventivo.

Art. 3

La presente legge è dichiarata urgente, ai sensi dell'art. 127 della Costituzione e dell'art. 38 dello Statuto Regionale, ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
