
20.Ordinamento della comunicazione e sostegno all'editoria
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 17 del 16/09/77

Oggetto
Comitato regionale per il servizio radiotelevisivo - Funzionamento

Abrogazioni
Abrogata intera legge dalla legge n. 18/2002 art. 23

Modifiche


Legge Regionale 2 Settembre 1977, n. 27

Norme per l'organizzazione ed il funzionamento del Comitato Regionale per il Servizio Radiotelevisivo

Art. 1

Per lo svolgimento delle funzioni attribuitegli dall'art. 5 della legge 14 Aprile 1975, n. 103, il Comitato Regionale per il Servizio Radiotelevisivo utilizza i locali messi a sua disposizione presso la sede del Consiglio Regionale.

Art. 2

Ai componenti il Comitato Regionale per il Servizio Radiotelevisivo spettano, per la partecipazione a sedute del Comitato medesime, le seguenti somme giornaliere a titolo di rimborso delle spese di viaggio e permanenza affrontate per l'espletamento del mandato:

- L. 2.000 per i residenti in località distanti da 0 a 5 km. dal Capoluogo;

- L. 5.000 per i residenti nei Comuni siti a distanza non superiore a Km. 20 dal Capoluogo;

- L. 10.000 per i residenti nei Comuni distanti da Km. 20 a Km. 50 dal Capoluogo;

- L. 15.000 per i residenti nei Comuni distanti oltre Km. 50 dal Capoluogo.

Ai predetti componenti per le missioni in territorio nazionale fuori del territorio della Regione, preventivamente autorizzate dall'Ufficio di Presidenza del Consiglio Regionale, spettano invece le indennità ed i rimborsi previsti dall'art. 2 della legge regionale 13 ottobre 1972, n. 8 modificato dall'art. 7 della legge regionale 15 luglio 1976, n. 22.

Art. 3

Al presumibile onere annuale, valutabile per l'anno 1977 in L.10.000.000 (diecimilioni), si fa fronte con gli stanziamenti iscritti al Cap. 60 del bilancio 1977.

Per gli anni successivi, l'onere relativo all'attuazione della presente legge verrà finanziato con la stessa legge approvativa di bilancio.

Art. 4

La presente legge sarà pubblicata nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
