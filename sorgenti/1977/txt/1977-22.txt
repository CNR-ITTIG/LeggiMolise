
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 17 del 16/09/1977

Oggetto
Regione - Personale - Organico - Modifica

Abrogazioni
Abrogata intera legge dalla legge n. 7/1997 art. 47, comma 2, lettera c)

Modifiche


Legge Regionale 2 Settembre 1977, n. 32

Modifiche all'organico del personale regionale

Art. 1

Ai sensi dell'art. 3 - 4° comma - della legge 24 maggio 1970, n. 336 la tabella organica allegata alla legge regionale 31 agosto 1974, n. 11 è diminuita dei seguenti posti nella qualifica iniziale:

   - Carriera direttiva                   n. 2

   - Carriera di concetto                 n. 9

   - Carriera esecutiva                   n. 21

   - Carriera ausiliaria                  n. 10

                                         -------

                                   Totale n. 42

Sono nel contempo istituiti i seguenti nuovi posti in organico nella qualifica iniziale:

   - Carriera direttiva                   n. 31 posti

   - Carriera di concetto                 n. 43 posti

   - Carriera esecutiva                   n. 47 posti

                                          ------------

                                   Totale n. 121 posti

Art. 2

In relazione alla istituzione di nuovi posti di cui al precedente articolo 1, nonché delle riduzioni derivanti dall'attuazione della legge 24 maggio 1970, n. 336, la tabella << A >> allegata alla legge regionale 31 agosto 1974, n.11, è sostituita dalla tabella << A >> allegata alla presente legge.

Art. 3

La copertura dei posti di nuova istituzione, nonché dei posti previsti nella citata tabella << A >> allegata alla legge regionale 31 agosto 1974, n. 11 e resisi, nel frattempo, vacanti, ha luogo mediante concorso per esami e per esami e titoli, secondo quanto stabilito dalla legge regionale 31 agosto 1974, n. 11 e dal Regolamento adottato in attuazione dell'art. 8 della legge stessa,   anche al di fuori dei termini temporanei previsti dall'art. 5 della legge stessa.

Art. 4

All'onere della spesa corrente, valutabile per l'anno 1977 in L. 50.000.000, si fa fronte con gli stanziamenti iscritti ai Capitoli 190; 210 e 230 del bilancio 1977.

Per gli esercizi successivi al 1977, gli oneri relativi all'attuazione della presente legge, saranno finanziati con la stessa legge approvativa di bilancio.

Art. 5

La presente legge è dichiarata urgente ai sensi del 2° comma dell'art. 127 della Costituzione e dell'art. 38 dello Statuto Regionale, ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.

                        ORGANICO DEL PERSONALE

                           Tabella << A >>

       C A R R I E R A                      T O T A L E

        DIRETTIVA                               92

        CONCETTO                                165

        ESECUTIVA                               166

        AUSILIARIA                              132

                                               -----

                                      Totale    555

 A tali posti vanno aggiunti quelli riservati al personale del CAT; dell'ISPES; dei Gruppi Politici; dell'ISSCAL; del C.R.P.; dei Centri di Addestramento Professionali (artt. 91,92,93,94 e 95 L.R. 31 agosto 1974, nn. 11 e 12), ed al personale trasferito alla Regione in applicazione di particolari norme Statali successive alla data di entrata in vigore di particolari norme Statali e successive alla data di entrata in vigore della L.R. 11 e 12/74.

Vanno anche aggiunti i posti in aumento per carriere di cui alla L.R. 25 giugno 1976, n. 19 riguardante la soppressione dei Consorzi di Bonifica Montana ed il passaggio alla Regione del relativo personale, nonché quelli istituiti per effetto della L.R. 25 giugno 1976, n. 21, relativa all'istituzione del servizio stenografico e di resocontazione.
