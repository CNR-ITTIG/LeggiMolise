
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 01 del 15/01/77

Oggetto
Allevamenti cunicoli - Provvidenze - Modifiche

Abrogazioni
Abrogata intera legge dalla legge n. 31/2000 art. 1, primo comma, lettera l)

Modifiche


Legge Regionale 5 Gennaio 1977, n. 2

Modifiche alla legge regionale 5 novembre 1976, n. 30 << Potenziamento degli allevamenti cunicoli >>.

Art. 1

L'art. 1 della legge regionale 5 novembre 1976, n. 30, avente per  oggetto << Potenziamento degli allevamenti cunicoli >> è così modificato:

<< La Regione Molise, allo scopo di incrementare gli allevamenti cunicoli, concede contributi nella misura del 50% in conto capitale, nonché contributi in conto interessi per il residuo 50% su una spesa massima di Lire trentamilioni, riconosciuta tecnicamente ed economicamente ammissibile per la realizzazione degli impianti e l'acquisto di attrezzature.

Per le iniziative che comportano una spesa superiore a lire trenta milioni, possono essere concessi soltanto contributi in conto interesse.

Tutti i contributi in conto interesse vengono concessi per mutui della durata massima di 15 anni nella misura necessaria a coprire la differenza tra il tasso d'interesse praticato dagli Istituti ed   Enti esercenti il credito agrario e il 4,50% che rimane a carico dei beneficiari.

Sono concessi altresì contributi in conto capitale nella misura del 35% per l'acquisto di soggetti di razze pregiate >>.

Art. 2

L'art. 4 della legge regionale 5 novembre 1976, n.30, è sostituito con il seguente:

<< Per l'attuazione degli interventi di cui alla presente legge è autorizzata la spesa di L. 300 milioni, suddivisa in L. 250 milioni per contributi in conto capitale e L. 50 milioni per contributi in   conto interessi, sul cap. 1900 del bilancio di previsione del 1976, la cui denominazione è integrata con la dizione "e potenziamento degli allevamenti cunicoli" >>.

Art. 3

La presente legge è dichiarata urgente, ai sensi del secondo comma dell'art. 127 della Costituzione e dell'art. 38 dello Statuto, ed entra in vigore il giorno successivo a quello della sua   pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
