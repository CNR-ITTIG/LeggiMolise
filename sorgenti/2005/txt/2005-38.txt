
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE - N. 10 del 16 maggio 2005

Oggetto
Amministrazione regionale  - Principi - Disposizioni - Modifiche

Abrogazioni


Modifiche


LEGGE REGIONALE 5 maggio 2005, n. 15.

Ulteriori modifiche alla legge regionale 8 aprile 1997, n. 7, concernente: "Norme sulla riorganizzazione dell'amministrazione regionale secondo i principi stabiliti dal decreto legislativo 3 febbraio 1993, n. 29", come modificata ed integrata dalle leggi regionali 28 maggio 2002, n. 6, e 26 agosto 2002, n. 19.

Art. 1

1. L'articolo 25 della legge regionale 8 aprile 1997, n. 7, è sostituito dal seguente:

"Art. 25

1. L'Ufficio viene costituito con le modalità di cui all'articolo 4, comma 4, negli ambiti dei Servizi, quando si manifesti la necessità, anche temporanea, di una unità operativa organica per l'assolvimento di compiti gestionali e di obiettivo, da affidare alla responsabilità di personale qualificato appartenente alla categoria D.

2. La Giunta regionale, previo parere della Commissione consiliare competente, determina i criteri ed i limiti, unitamente ai maggiori oneri derivanti dall'applicazione del presente articolo, per l'attribuzione dell'incarico d'ufficio al personale in posizione giuridica D3 ed al personale che, in posizione giuridica D1, possegga specifica professionalità, ade-guata esperienza funzionale o prolungata applicazione a particolari mansioni idonee all'assegnazione della responsabilità dell'ufficio".

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.


