
03.Assistenza abitativa

Bollettino
BOLLETTINO UFFICIALE DELLA REGIONE MOLISE - N. 39 del 16 dicembre 2005

Oggetto
EDILIZIA RESIDENZIALE PUBBLICA - ASSEGNAZIONE - DOMANDE - REQUISITI - CRITERI - CANONI - DETERMINAZIONE - DISCIPLINA -MODIFICHE ED INTEGRAZIONI

Abrogazioni


Modifiche


LEGGE REGIONALE 6 dicembre 2005, n. 47.

Nuove norme per l'assegnazione degli alloggi di edilizia residenziale pubblica e per la determinazione dei relativi canoni.

Art. 1

1.    Il comma 3 dell'articolo 9 della legge regionale 4 agosto 1998, n. 12, è sostituito dal seguente:

 "3. Il Presidente e gli altri componenti svolgono le loro funzioni per 5 anni a decorrere dal decreto di nomina. Il Presidente della Giunta regionale provvede a richiedere le designazioni almeno 60 giorni prima della scadenza delle Commissioni. Tali designazioni dovranno essere effettuate entro 30 giorni dalla richiesta".

Art. 2

1. La lettera c) del comma 2 dell'articolo 9 della legge regionale 4 agosto 1998, n. 12, è sostituita dalla seguente:

 "c) da un rappresentante delle OO.SS. dei lavoratori dipendenti più rappresentative a livello nazionale scelto tra quelli designati dalle medesime".

Art. 3

1. Al comma 4 dell'articolo 9 della legge regionale 4 agosto 1998, n. 12, è aggiunto il seguente capoverso:

 "Al segretario della commissione viene attribuito un compenso, per ogni seduta, pari al 75% di quello corrisposto ai componenti".

Art. 4

1. La presente legge si applica anche alle commissioni già nominate.

Art. 5

1. La presente legge entra in vigore il giorno successivo a quello della sua pubblicazione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione MOLISE.
