
34.Trasporti e viabilità, navigazione nelle acque interne

Bollettino
BOLLETTINO UFFICIALE DELLA REGIONE MOLISE - N. 10 del 16 maggio 2005

Oggetto
L.R. n. 19/1984 recante "Norme in materia di trasporti di competenza regionale - Deleghe" - Modifiche

Abrogazioni


Modifiche


LEGGE REGIONALE 5 maggio 2005, n. 13.

Ulteriori modifiche alla legge regionale n. 19/1984, recante ad oggetto: "Norme in materia di trasporti di competenza regionale - Deleghe", modificata dalla legge regionale 2 settembre 2003, n. 26.

ARTICOLO 1

1. L'articolo 28 bis della legge regionale n. 19/1984, aggiunto con la legge regionale 2 settembre 2003, n. 26, è modificato nel comma 5, che è sostituito dal seguente:

"5. Per l'ottenimento della tessera di libera circolazione i soggetti di cui al comma 1 devono inoltrare apposita domanda, in carta libera, al competente settore "Trasporti" della Regione, unitamente a due fotografie ed alla documentazione relativa allo stato di invalidità, tramite il Comune di residenza o tramite le associazioni di categoria. L'ottenimento della tessera è gratuito ".

2. L'articolo 28 bis della legge regionale n. 19/1984, aggiunto con la legge regionale 2 settembre 2003, n. 26, è modificato nel comma 6, che è sostituito dal seguente:

"6. Le tessere rilasciate ai sensi del presente articolo sono consegnate dal competente settore "Trasporti" della Regione ai Comuni di residenza o alle associazioni di categoria".

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
