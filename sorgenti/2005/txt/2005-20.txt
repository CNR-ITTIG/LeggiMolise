
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE - N. 29 del 10 ottobre 2005

Oggetto
Istituto Zooprofilattico Sperimentale dell'Abruzzo e del Molise " G. Caporale " - Organizzazione -Modifiche

Abrogazioni


Modifiche


LEGGE REGIONALE 10 ottobre 2005, n. 33.

Modifiche alla legge regionale 4 gennaio 1979, n. 1 «Regionalizzazione dell'Istituto Zooprofilattico sperimentale dell'Abruzzo e del Molise "G. Caporale", ai sensi della legge 23 dicembre 1975, n. 745».

Art. 1

1. L'articolo 27 dell'accordo tra la Regione Abruzzo e la Regione Molise per l'organizzazione e la gestione dell'Istituto Zooprofilattico sperimentale dell'Abruzzo e del Molise "G. Caporale" di Teramo di cui alla legge regionale 4 gennaio 1979, n. 1 è sostituito dal seguente:

"Art. 27

Indennità ai componenti del Comitato di vigilanza

1. Ai componenti del Comitato di vigilanza e controllo spetta l'indennità prevista al comma 13 dell'articolo 3 del Decreto legislativo 20 dicembre 1992, n. 502, con riferimento al compenso stabilito per i componenti del Collegio dei Revisori dell'Azienda U.S.L. della regione Abruzzo dove ha sede la Direzione Sanità della Giunta regionale.

2. Ai componenti del Comitato di vigilanza e controllo spetta altresì il rimborso delle spese di viaggio e l'indennità di missione, in quanto dovuta, nella misura e con le modalità previste dalla vigente normativa statale.".

Art. 2

1. Gli effetti della presente legge si intendono prodotti dalla data di insediamento del Comitato di Vigilanza e controllo con decreto del Presidente della Giunta regionale dell'Abruzzo n. 68 del 5 maggio 2004.

Art. 3

Pubblicazione

1. La presente legge entra in vigore il giorno successivo a quello della sua pubblicazione sul Bollettino Ufficiale della Regione Molise.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Mo-lise.
