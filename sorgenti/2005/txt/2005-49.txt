
06.Consiglieri regionali e gruppi consiliari

Bollettino
BOLLETTINO UFFICIALE DELLA REGIONE MOLISE - N. 1 del 15 gennaio 2005

Oggetto
Gruppi consiliari - Dotazioni - Funzionamento - Disciplina - Modifiche

Abrogazioni


Modifiche


LEGGE REGIONALE 10 gennaio 2005, n. 4.

Disposizioni per il funzionamento dei gruppi consiliari - Modifiche ed integrazioni alla legge regionale 4 novembre 1991, n. 20, come modificata dalle leggi regionali 2 agosto 2002, n. 17, e 24 dicembre 2002, n. 43.

ARTICOLO 1

1. All'articolo 3 della legge regionale 4 novembre 1991, n. 20, già sostituito dall'articolo 1 della legge regionale 2 agosto 2002, n. 17, e nuovamente sostituito dall'articolo 1 della legge regionale 24 dicembre 2002, n. 43, sono apportate le seguenti modificazioni:

a) alla lettera a) del comma 1, l'espressione "Euro 1.125, 00 (millecentoventicinque/00)" è sostituita dall'espressione "Euro 2.625,00 (duemilaseicentoventicinque/00)"

b) alla lettera b) del comma 1, l'espressione "Euro 450,00 (quattrocentocinquanta/00)" è sostituita dall'espressione "Euro 800,00 (ottocento/00)" e l'espressione "Euro 375,00 (trecentosettantacinque/ 00)"è sostituita dall'espressione "Euro 600,00 (seicento/00)''

c) la lettera c) del comma 1 è soppressa;

d) al comma 2, dopo le parole "di cui alle lettere"; l'espressione "a), b) e c)" è sostituita dall'espressione "a) e b)".

ARTICOLO 2

1. Il primo comma dell'articolo 4 della legge regionale 4 novembre 1991, n. 20, è sostituito dal seguente:

"1.  I contributi di cui all'articolo 3 sono erogati in rate quadrimestrali anticipate e sono spendibili senza vincoli di destinazione. Entro il successivo 31 gennaio di ogni anno, le somme non impegnate devono essere riversate alla Tesoreria regionale".

ARTICOLO 3

1. Il quarto comma dell'articolo 2 della legge regionale 4 novembre 1991, n. 20, è abrogato.

ARTICOLO 4

1. La presente legge entra in vigore il giorno successivo a quello della sua pubblicazione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
