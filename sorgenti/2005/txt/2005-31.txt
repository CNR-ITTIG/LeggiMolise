
37.Tutela della salute umana, animale e dell'ambiente, servizio sanitario, alimentazione

Bollettino
BOLLETTINO UFFICIALE DELLA REGIONE MOLISE - N. 12 del 1° giugno 2005

Oggetto
Materiale nucleare non prodotto nel territorio regionale - Divieto di deposito e stoccaggio - Eccezioni - Prevenzione 

Abrogazioni


Modifiche


LEGGE REGIONALE 27 maggio 2005, n. 22.

Disciplina regionale in materia di rifiuti radioattivi.*
La presente legge è stata dichiarata incostituzionale con sentenza del 21-28 giugno 2006, n. 247


Art. 1

1. Sul territorio della Regione Molise sono preclusi il deposito, anche temporaneo, e lo stoccaggio di materiali nucleari non prodotti nel territorio regionale. Tale preclusione non si applica ai materiali necessari per scopi sanitari e per la ricerca scientifica.

2. La Regione, attraverso le proprie strutture preposte alla vigilanza ambientale e sanitaria, ivi compresa l'ARPAM e le Aziende del Servizio sanitario regionale, cura la rilevazione tecnica e strumentale di presenze necessarie sul territorio regionale di materiale nucleare e adotta le misure di prevenzione idonee ai fini di cui al comma 1.

3. Al fine di rendere noto l'assenza sul territorio regionale di materiale depositato e/o stoccato di cui al comma 1, la Giunta regionale prevede un congruo stanziamento nell'apposito capitolo.

Art. 2

1.  La presente legge entra in vigore il giorno successivo a quello della sua pubblicazione sul Bollettino Ufficiale della Regione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
