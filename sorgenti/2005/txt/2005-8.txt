
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE - N. 39 del 16 dicembre 2005

Oggetto
Istituzione del Comitato Regionale per le comunicazioni (Co.Re.Com.) - Modifiche ed integrazioni.

Abrogazioni


Modifiche


LEGGE REGIONALE 6 dicembre 2005, n. 45.

Modifiche ed integrazioni alla legge regionale 26 agosto 2002, n. 18, ad oggetto: "Istituzione, organizzazione e funzionamento del Comitato Regionale per le Comunicazioni (CO.RE.COM.)".

ARTICOLO 1

1. L'articolo 11 della legge regionale 26 agosto 2002, n. 18, è sostituito dal seguente:

"ARTICOLO 11

Compensi

1. Ai componenti del Comitato è corrisposta un'indennità di funzione mensile pari al 25 per cento di quella determinata, ai sensi dell'articolo 82, commi 8, 9 e 10, del decreto legislativo 18 agosto 2000, n. 267, per i sindaci dei comuni di dimensione demografica pari a quella della Regione Molise.

2. Al Presidente ed al Vicepresidente l'indennità di funzione di cui al comma 1 è corrisposta, per la durata dell'incarico, in una misura aumentata rispettivamente del 50 per cento e del 25 per cento.

3. Le indennità mensili del Presidente, del Vicepresidente e dei componenti sono ridotte del 25 per cento per ogni assenza non giustificata da gravi motivi personali o da impegni istituzionali.

4. Al Presidente, al Vicepresidente ed ai componenti spetta il trattamento di missione dei dirigenti regionali per le giornate di riunione del Comitato e per le trasferte effettuate nell'esercizio delle loro funzioni".

ARTICOLO 2

1. La presente legge entra in vigore il giorno successivo a quello della sua pubblicazione nel Bollettino Ufficiale della Regione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione MOLISE.
