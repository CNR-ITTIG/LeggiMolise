
04.Assistenza sociale, volontariato

Bollettino
Bollettino Ufficiale n. 24 del 16/12/97

Oggetto
Realizzazione della trasmissione televisiva << Trenta ore per la vita >> - Finalità di progetti di ricerca e assistenza per l'infanzia disagiata - Contributo finanziario una tantum.

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 5 Dicembre 1997, n. 29

Contributo finanziario una tantum alla trasmissione televisiva << Trenta ore per la vita >>.

Art. 1

Al fine di sostenere progetti di ricerca e assistenza per l'infanzia disagiata, la Regione Molise contribuisce finanziariamente alla realizzazione della trasmissione televisiva << Trenta ore per la vita >> prodotta dalla Triangle Production S.r.l. di Roma.

Art. 2

È concesso - per le finalità di cui al precedente articolo -  un contributo una tantum all'Unione Regionale delle Camere di Commercio del Molise di L. 176.500.000 + IVA.

Art. 3

Il contributo, in conto capitale, nella misura di cui all'art. 2 è liquidato a cura dell'Assessorato Regionale alla Sanità e Sicurezza Sociale in favore della predetta Unione, previa attestazione da parte della stessa della realizzazione del programma secondo le modalità e le condizioni offerte dalla Triangle Production S.r.l. di Roma.

Art. 4

L'onere derivante dall'applicazione della presente legge è quantificato in L. 210.035.000.

Nello stato di previsione della spesa del bilancio regionale per l'esercizio finanziario 1997 è apportata la seguente variazione:

Nella Rubrica 11 - Sezione 3 è iscritto il nuovo capitolo n. 39480 << Contributo una tantum in conto capitale all'Unione Regionale delle Camere di Commercio del Molise per la realizzazione della trasmissione televisiva << Trenta ore per la vita >> al fine di sostenere progetti di ricerca e assistenza per l'infanzia disagiata >> con una dotazione di competenza e di cassa di L. 210.035.000 previa riduzione delle competenze e casse ai Capitoli n. 4305 per L. 110.035.000 e al Capitolo n. 40300 per Lire 100.000.000.

Art. 5

La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
