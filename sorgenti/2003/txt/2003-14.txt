
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE N. 13 del 16 giugno 2003

Oggetto
Nomine e designazione a pubblici incarichi di competenza regionale - Proroga dei termini per provvedere.

Abrogazioni


Modifiche


LEGGE REGIONALE 6 giugno 2003, n. 24.

Ulteriore proroga di termine previsto dall'articolo 8 della legge regionale 2 agosto 2002 n. 16, recante: "Nuove disposizioni sulle nomine di competenza regionale".

Art. 1

1.  Il termine previsto all'articolo 8, comma 1 della legge regionale 2 agosto 2002 n. 16, entro cui effettuare le nomine negli organi degli enti regionali per i quali è in corso il riordino legislativo in virtù di proposte di legge che risultano presentate alla data del 31 agosto 2002, già prorogato ai sensi dell'articolo 2, comma 1 della legge regionale 27 settembre 2002, n. 22 ed ai sensi dell'articolo 2, comma 1 della legge regionale 26 febbraio 2003 n. 9, sino al 31 maggio 2003, è ulteriormente prorogato, a decorrere dal 1° giugno 2003, sino a quando non si provvederà alle nomine stesse in applicazione delle rispettive leggi di riforma e, comunque, sino a non oltre il 30 settembre 2003.

2.  È fatto obbligo di nominare Commissari degli Enti, di cui alla presente legge, in via prioritaria, Dirigenti di Amministrazioni Pubbliche, anche in quiescenza, salvo motivata diversa scelta.

3.  Le nomine di cui al comma precedente sono comunicate al Consiglio regionale che, nella prima seduta utile, procede alla relativa ratifica.

Art. 2

1.  La presente legge regionale entra in vigore il giorno successivo a quello della sua pubblicazione.

 La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
