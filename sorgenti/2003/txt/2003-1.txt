
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE  N. 28 del 31 dicembre 2003

Oggetto
Commissione per l'autoriforma del Molise - Proroga dei termini.

Abrogazioni


Modifiche


LEGGE REGIONALE 30 dicembre 2003, n. 37.

Modifiche alla legge regionale 22 aprile 2002 n. 3, ad oggetto: "Commissione per l'autoriforma del Molise"

ARTICOLO 1

(Proroga termini)

1. Il comma 3 dell'articolo 1 della legge regionale 22 aprile 2002 n. 3, è così modificato:

"3.  La Commissione dura in carica dalla data di entrata in vigore della presente legge fino al 31 dicembre 2004. Il Presidente, il Vicepresidente ed il Segretario, in carica all'entrata in vigore della presente legge, decadono il 30 giugno 2004, al fine di consentire l'alternanza del Presidente e dell'Ufficio di Presidenza".

ARTICOLO 2

(Norma finanziaria)

1. Per la copertura degli oneri relativi al funzionamento, ai sensi della legge regionale 22 aprile 2002 n. 3, nello stato di previsione della spesa del bilancio regionale per l'esercizio finanziario 2004, è inserita apposita U.P.B. dotata dello stanziamento di € 100.000,00 in termini di competenza e cassa.

ARTICOLO 3

(Pubblicazione)

1. La presente legge entra in vigore il giorno successivo alla sua pubblicazione sul Bollettino Ufficiale della Regione Molise.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
