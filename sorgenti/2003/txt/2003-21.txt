
08.Demanio e patrimonio, beni di uso civico
38.Valorizzazione dei beni culturali e ambientali, impatto ambientale

Bollettino
BOLLETTINO UFFICIALE DELLA REGIONE MOLISE – N. 10 del 16 maggio 2003

Oggetto
Demanio - Tratturi - Tutela valorizzazione e gestione - Disciplina - Modifiche

Abrogazioni


Modifiche


LEGGE REGIONALE 7 maggio 2003, n. 17.

Integrazioni e modifiche alla legge regionale n. 9 dell'11 aprile 1997, concernente: "Tutela, valorizzazione e gestione del demanio dei tratturi".

Art. 1

1. All'articolo 7 della legge regionale n. 9 dell'11 aprile 1997 è aggiunto, dopo il comma 4, il seguente comma: "5. Il prezzo di vendita fissato dal precedente comma 3 è decurtato dell'ammontare dei canoni corrisposti con decorrenza dall'inizio del quarto anno dalla data di entrata in vigore della presente legge".

Art. 2

1. Il comma 2 dell'articolo 13 della legge regionale n. 9 dell'11 aprile 1997, è così sostituito: "2. Per il raggiungimento dei fondi interclusi sono autorizzati, a titolo gratuito, il passaggio ed il transito, purché ciò non comporti alcuna modifica allo stato dei luoghi".

Art. 3

1. La presente legge è pubblicata sul Bollettino Ufficiale della Regione Molise.

È fatto obbligo a chiunque spetti di osservarla e farla osservare come legge della Regione Molise.
