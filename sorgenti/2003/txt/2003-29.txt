
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE  N. 4 del 26 febbraio 2003

Oggetto
Commissione per l'autoriforma del Molise: proroga della durata - Nomine di competenza regionale: proroga del termine.

Abrogazioni


Modifiche


LEGGE REGIONALE 26 febbraio 2003, n. 9.

Proroga del termine di cui all'art. 2 della legge regionale 24 dicembre 2002 n. 44, ad oggetto: <<Modifiche alla legge regionale 22 aprile 2002 n. 3, concernente: "Commissione per l'autoriforma del Molise" ed alla legge regionale 8 novembre 2002 n. 37, concernente: "Proroga del termine di cui all'art.8, comma 1 della legge regionale 2 agosto 2002 n. 16, ad oggetto: "Nuove disposizioni sulle nomine di competenza regionale"" e proroga del termine, di cui all'art. 2, comma 1 della legge regionale 27 settembre 2002 n. 22, ad oggetto: "Modifica dell'art. 2, comma 7 ed integrazione dell'art. 8 della legge regionale 2 agosto 2002 n. 16, concernente: "Nuove disposizioni sulle nomine di competenza regionale"">>.

ART. 1

(Proroga del termine di cui all'art. 2 della legge regionale n. 44/2002)

1. L'art. 2 della legge regionale n. 44/2002 è così modificato:

"Art. 2

1. Il termine di novanta giorni, previsto dall'articolo 8 della legge regionale 2 agosto 2002, n. 16, comma 1, entro il quale effettuare o rinnovare tutte le nomine negli organi di amministrazione attiva, consultiva e di controllo degli enti, istituti e aziende dipendenti dalla Regione , nelle società a partecipazione regionale e in organi e organismi comunque regolati dalla legge regionale, è prorogato, in sede di prima applicazione della legge, fino a tutto il 31 maggio 2003".

Art. 2

(Proroga del termine di cui all'art. 2 della legge regionale n. 22/2002)

1. L'art. 2, comma 1 della legge regionale n. 22/2002 è così modificato:

"Art. 2

1. Per le nomine riguardanti gli enti, le cui proposte legislative di riordino risultino essere state presentate alla data del 31 agosto 2002, il termine di cui all'art. 8, comma 1 della legge regionale 2 agosto 2002 n. 16, è prorogato fino a tutto il 31 maggio 2003".

Art. 3

1. La presente legge entra in vigore il giorno stesso della sua pubblicazione sul Bollettino Ufficiale della Regione Molise.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
