
23.Ordinamento sportivo e promozione dello sport

Bollettino
BOLLETTINO UFFICIALE DELLA REGIONE MOLISE – N. 28 del 31 dicembre 2003

Oggetto
Interventi per la promozione della regione attraverso la sponsorizzazione di attività sportive - Integrazioni - Modifiche.

Abrogazioni


Modifiche


LEGGE REGIONALE 30 dicembre 2003, n. 36.

Integrazioni e modifiche alla legge regionale 5 aprile 2001 n. 7, ad oggetto: "Interventi per la promozione della regione attraverso la sponsorizzazione di attività sportive"

Art. 1

1. Al comma 1 dell'articolo 1 della legge regionale 5 aprile 2001 n. 7, sono soppresse le parole "nonché interregionali ".

Art. 2

1. Al comma 1 dell'articolo 2 della legge regionale 5 aprile 2001 n. 7, in fine, dopo le parole "a Campionati Nazionali" sono aggiunte le seguenti: "nonché interregionali".

2. Il comma 2 dell'articolo 2 della legge regionale 5 aprile 2001 n. 7, è sostituito dal seguente:

"2. Le istanze dei soggetti interessati devono pervenire all'assessorato regionale allo "sport":

a)  entro il 31 gennaio di ogni anno se trattasi di richieste per sponsorizzazione di manifestazioni, rappresentative o campionati individuali;

b) entro il 30 giugno di ogni anno se trattasi di richieste per sponsorizzazione di campionati a squadre.

Le istanze devono essere corredate da:

> relazione sull'attività svolta nella stagione precedente e da svolgere, con specifica indicazione, per le attività di campionato a squadre, sull'attività del vivaio societario;

> piano economico-finanziario delle attività oggetto della sponsorizzazione;

> calendario degli incontri di campionato per le attività di squadra ed individuali;

> periodo di svolgimento e durata dell'impegno per le manifestazioni e rappresentative.

Le istanze pervenute oltre i termini sopra indicati o carenti della documentazione richiesta sono respinte.".

Art. 3

1. Il comma 1 dell'articolo 6 della legge regionale 5 aprile 2001 n. 7, è sostituito dal seguente:

"1.  La Giunta regionale, su proposta dell'Assessore competente in materia, approva entro il 31 marzo di ogni anno il programma preventivo delle sponsorizzazioni per le manifestazioni, rappresentative e campionati individuali, ed entro il 15 luglio quello per le attività di campionato a squadre, e ne autorizza l'attuazione per una quota pari al 60% dell'importo globale.".

Art. 4

1. Il termine per la presentazione delle domande per il solo anno 2003 e limitatamente alle attività di campionato a squadre è fissato al quindicesimo giorno successivo alla pubblicazione della presente legge.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
