
01.Agricoltura, foreste, zootecnia, bonifica e irrigazione
18.Lavoro, cooperazione, politiche dell'occupazione e previdenza complementare e integrativa

Bollettino
Bollettino Ufficiale n. 01 del 16/01/90

Oggetto
Cooperazione agricola - Credito di esercizio - Modifiche - Attività di divulgazione e propaganda - Modifiche

Abrogazioni
Abrogata intera legge dalla legge n. 31/2000 art. art. 1, primo comma, lettera vv)

Modifiche


Legge Regionale 12 Gennaio 1990, n. 2

Modifica alla legge regionale n. 5 del 10 febbraio 1978, recante lnterventi a favore della cooperazione agricola.

ART. 1

Il primo comma dell'art. 4 della legge regionale 10 febbraio 1978, n. 5 è così sostituito:

<< Le Cooperative agricole e loro Consorzi, le Associazioni dei produttori agricoli riconosciute   ai sensi della legge regionale n. 23 del 28 agosto 1984, possono beneficiare delle agevolazioni   stabilite per le operazioni di credito agrario di esercizi, ai sensi della legge 5 luglio 1928, n.1760, per i prestiti destinati:

a) all'acquisto collettivo di mezzi utili alla gestione delle aziende agrarie dei soci;

b) all'acquisto di mezzi utili per la conduzione associata dei terreni e degli allevamenti;

c) all'acquisto delle materie prime e sussidiarie occorrenti per la raccolta, conservazione,   lavorazione, trasformazione e commercializzazione dei prodotti agricoli, zootecnici e forestali;

d) all'erogazione di anticipazioni ai soci sui prodotti agricoli conferiti per la conservazione,  lavorazione, trasformazione e commercializzazione collettiva;

e) all'acquisto di scorte vive e morte per gli allevamenti associati, ai sensi della legge 8 agosto 1957, n. 777 e successive modificazioni ed integrazioni>>.

ART. 2

L'articolo 8 della legge regionale 10 febbraio 1978, n. 5 è sostituito dal seguente:

1) Per le iniziative relative a programmi di divulgazione, informazione e propaganda per la   commercializzazione dei prodotti agricoli e zootecnici, può essere concesso un contributo in   conto capitale fino al 75% della spesa ammissibile e, comuunque, per un importo annuo non superiore a 150 milioni e per non più di tre anni consecutivi. Il contributo di cui al precedente comma è concesso alle Cooperative agricole e loro Consorzi nonché alle Società nelle quali, l'Ente Regionale di Sviluppo Agricolo per il Molise, insieme ad altri Enti di Sviluppo e finanziarie pubbliche ed alle Cooperative agricole e loro consorzi, detengano singolarmente o  congiuntamente la maggioranza del capitale azionario.

2) Per la partecipazione a mostre, fiere e rassegne volte alla valorizzazione dei prodotti agricoli e zootecnici, il contributo pu• essere elevato fino al 90% della spesa ammissibile e, comunque, per un importo non superiore a 50 milioni per ogni iniziativa.

3) Alle organizzazioni regionali delle cooperative agricole aderenti agli organismi nazionali   giuridicamente riconosciuti ai sensi dell'art. 5 del D.L.C.P.S. 14 dicembre 1947, n. 1577, che   contino, nella Regione Molise, fra i propri associati non meno di 7 cooperative agricole con   numero minimo di 500 soci complessivi ed un fatturato non inferiore a 3.000 milioni di lire, è   concessa una sovvenzione ordinaria annuale per lo svolgimento dei compiti di istituto e per   l'attuazione di programmi intesi a promuovere e a sostenere la cooperazione agricola per le   seguenti iniziative:

a) la diffusione dei principi cooperativi e l'attività promozionale;

b) l'organizzazione di servizi per l'assistenza tecnica e contabile alle cooperative;

c) la formazione e l'aggiornamento dei quadri dirigenti delle cooperative;

d) le attività indicate nel precedente comma.

La sovvenzione di cui trattasi è disposta in misura direttamente proporzionale al numero delle cooperative agricole aderenti a ciascuna organizzazione, al numero complessivo dei soci ed al volume di attività delle cooperative stesse operanti in ambito regionale fino al massimo dell'80% della spesa ammissibile e, comunque, per un importo non superiore a 100 milioni per ciascuna organizzazione.

Al fine di ottenere le sovvenzioni previste, le organizzazioni regionali delle cooperative sono   tenute a presentare domanda alla Giunta Regionale, tramite l'Assessorato all'Agricoltura, entro il 31 dicembre di ogni anno.

ART. 3

1. Alla quantificazione dell'entità della maggiore spesa derivante dall'applicazione della presente   normativa si provvede con le leggi di bilanclo.

ART. 4

1. La presente legge è dichiarata urgente ai sensi del 2° comma dell'articolo 127 della Costituzione e dell'Art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
