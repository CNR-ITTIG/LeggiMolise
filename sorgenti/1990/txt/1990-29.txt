
14.Governo del territorio, urbanistica, edilizia

Bollettino
Bollettino Ufficiale n. 04 del 01/03/90

Oggetto
Comitato tecnico per la pianificazione paesistica - Istituzione

Abrogazioni


Modifiche


Legge Regionale 21 Febbraio 1990, n. 8

Istituzione del Comitato Tecnico per la Pianificazione Paesistica.

ART. 1: COMITATO TECNICO PER LA PIANIFICAZIONE PAESISTICA

1. Ai fini della realizzazione del processo di pianificazione paesistica, di cui alla legge 431/1985 ed alla legislazione regionale, è istituito il Comitato Tecnico per la Pianificazione Paesistica.

2. Il Comitato, nominato con deliberazione della Giunta Regionale, risulta così composto:

a) Assessore competente o dirigente regionale suo delegato, con funzioni di coordinamento;

b) N. 8 dipendenti regionali dei settori interessati;

c) Segretario di livello non inferiore al VI.

3. La stessa deliberazione stabilisce il termine di ultimazione delle attività.

4. Il Comitato ha i seguenti compiti:

a) verificare il contenuto dei piani da adottare con riferimento ai disposti della legge regionale n. 24 del 1  dicembre 1989 e ad eventuali specifiche progettuali contenute nei documenti e/o atti regionali;

b) coadiuvare, per gli aspetti tecnici, gli organi regionali in tutte le successive fasi precedenti   l'entrata in vigore dei piani stessi.

5. Ai componenti il Comitato, ai sensi dell'art. 44 della legge regionale 12/1980, spetta il   compenso per le ore di straordinario, oltre quello normale, nonche il compenso di missione, se   dovuto.

ART. 2: DICHIARAZIONE D'URGENZA

1. La presente legge è dichiarata urgente ai sensi dell'art. 127 della Costituzione e dell'art. 38   dello Statuto Regionale ed entra in vigore il giorno successivo a quello della sua pubblicazione sul Bollettino Ufficiale della Regione.

2. È fatto obbligo a chiunque spetti osservarla e di farla osservare come legge della Regione   Molise.
