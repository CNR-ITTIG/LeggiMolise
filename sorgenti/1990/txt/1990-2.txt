
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 24 del 31/12/90

Oggetto
Assestamento del bilancio regionale 1990

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 28 Dicembre 1990, n. 35

Art. 36 legge di contabilità regionale 3 dicembre 1977, n. 44  - Assestamento del bilancio di competenza e di cassa 1990 e del bilancio pluriennale 1990/1992.

Art. 1: ASSESTAMENTO

Ai sensi e per gli effetti dell'art. 36 della legge di contabilità regionale 3 dicembre 1977, n. 44, al bilancio preventivo per l'esercizio finanziario 1990, sono introdotte le variazioni di competenza e di cassa di cui ai successivi articoli.

Art. 2: ACCERTAMENTO DEI RESIDUI ATTIVI E PASSIVI

I residui attivi e passivi da iscriversi nel bilancio 1990 sono determinati negli importi accertati con il Conto Consuntivo Generale per l'esercizio finanziario 1989. (Allegato <<A>>).

Art. 3: VARIAZIONI ALLE PREVISIONI DI ENTRATE DI COMPETENZA

Nello stato di previsione delle entrate di competenza dell'esercizio finanziario 1990 sono   introdotte le variazioni di cui alla tabella annessa alla presente legge. (Allegato <<B>>).

Art. 4: VARIAZIONI ALLE PREVISIONI DI USCITE DI COMPETENZA

Nello stato di previsione delle uscite di competenza dell'esercizio finanziario 1990 sono   introdotte  le variazioni di cui alla tabella annessa alla presente legge. (Allegato <<B>>).

Art. 5: VARIAZIONI ALLE PREVISIONI DI CASSA

In conseguenza delle variazioni intervenute nei residui attivi e passivi e nelle previsioni di   competenza, le iscrizioni di stanziamenti di cassa dei singoli capitoli di entrata e di uscita del bilancio per l'esercizio finanziario 1990, sono modificate secondo le indicazioni riportate nelle   tabelle annesse alla presente legge. (Allegato <<B>>).

Art. 6: AVANZO DI AMMINISTRAZIONE

Ai sensi della lettera <<B>> dell'art. 36 della legge di contabilità regionale 3 dicembre 1977, n.   44, all'avanzo presunto di amministrazione già iscritto all'attivo del bilancio di previsione per   l'esercizio finanziario 1990 in L. 67.200.000 000, viene iscritta la maggiore somma di   L.9.600.994.165, restando determinato in L.76.800.994.165 l'avanzo accertato al 31 dicembre   1989.

Art. 7: PUBBLICAZIONE

La presente legge è dichiarata urgente ed entra in vigore nello stesso giorno della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione   Molise.
