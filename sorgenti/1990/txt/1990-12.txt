
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 10 del 01/06/1990

Oggetto
Zone rurali - Servizio elettrico e telefonico - Integrazioni

Abrogazioni


Modifiche


Legge Regionale 25 Maggio 1990, n. 25

Modifiche ed integrazioni alla legge regionale n.4/90

Art. 1

1. All'art. 2, comma 2, dopo la parola <<E.N.E.L>>, sono aggiunte le seguenti parole: << alle   competenti Aziende comunali, ove esistono>>.

Art. 2

1. All'art. 3 il comma 1 è così modificato:

<<L'E.N.E.L e le Aziende comunali, di cui al precedente articolo, predispongono i progetti per   la distribuzione dell'energia elettrica al servizio dell'agricoltura fino alle singole utenze>>.

Art. 3

1. All'art. 4, comma 1 dopo la parola <<E.N.E.L>> sono aggiunte le seguenti parole: <<e alle predette Aziende comunali>>.

Art. 4

1. All'art. 5, comma 1, dopo la parola <<E.N.E.L>> sono aggiunte le seguenti parole: <<e dalle   Aziende comunali>>.

Art. 5

1. L'art. 6 è così sostituito: <<L'esecuzione delle opere di elettrificazione è affidata all'E.N.E.L.. Essa è, invece, affidata alle competenti Aziende comunali, ove esistono. I rapporti tra la Regione e l'E.N.E.L. e quelli tra la Regione e le Aziende comunali sono disciplinati da apposita convenzione, il cui schema è approvato dalla Giunta Regionale>>.

Art. 6

1. La presente legge è dichiarata urgente ai sensi dell'articolo 127 della Costituzione e   dell'articolo 38 dello Statuto Regionale ed entra in vigore il giorno successivo a quello della sua   pubblicazione sul Bollettino Ufficiale della Regione.

2. È fatto obbligo, a chiunque spetti, di osservarla e farla osservare come legge della Regione Molise.
