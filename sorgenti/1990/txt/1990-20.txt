
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 07 del 14/04/90

Oggetto
Farmacie rurali - Indennità di residenza - Determinazione

Abrogazioni


Modifiche


Legge Regionale 4 Aprile 1990, n. 17

Modifiche alla legge regionale 26 maggio 1976, n. 17 recante disposizioni sulle farmacie rurali.

ART. 1

1. A decorrere dal 1  gennaio 1990 la misura dell'indennità di residenza stabilita dalla legge   regionale 26 maggio 1976 n. 17 per i titolari, i direttori responsabili e i gestori provvisori di   farmacie rurali ubicate in localita con popolazione inferiore a 3.000 abitanti è fissata nei seguenti importi:

- L 5.000.000 annue per popolazione fino a 1.000 abitanti;

- L. 4.000.000 annue per popolazione da 1.001 a 2.000 abitanti;

- L. 3.000.000 annue per popolazione da 2.001 a 3.000 abitanti.

ART. 2

1. L'indennità prevista dall'articolo 2, secondo comma, della legge 8 marzo 1968, n. 221 a favore   dei titolari di farmacie rurali ubicate in località con popolazione superiore a 3.000 abitanti è   fissata, a decorrere dal 1  gennaio 1990, nella misura di L. 1.000.000 annue a prescindere dal   reddito accertato nei confronti dell'interessato.

ART. 3

1. Agli oneri derivanti dall'applicazione della presente legge è fatto fronte con la quota di parte corrente del Fondo sanitario nazionale assegnata a ciascuna unita sanitaria locale.

ART. 4

1. La presente legge è dichiarata urgente ai sensi dell'articolo 127 della Costituzione e  dell'articolo 38 dello Statuto Regionale ed entra in vigore il giorno successivo a quello della sua   pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
