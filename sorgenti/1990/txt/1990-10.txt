
13.Formazione professionale, istruzione, assistenza scolastica, edilizia scolastica, università

Bollettino
Bollettino Ufficiale n. 10 del 01/06/90

Oggetto
Formazione professionale - Disciplina - Modifiche ed integrazioni

Abrogazioni
Abrogata intera legge dalla legge n. 10/1995 art. 38

Modifiche


Legge Regionale 29 Maggio 1990, n. 27

Modifiche ed integrazioni alle leggi regionali nn. 3/83 e 14/87 in materia di Formazione professionale.

Art. 1

1. All'art. 1 il punto 4 della legge regionale 14/1987 è cosi modificato: <<sussidi audiovisivi   e progettazione formativa>>.

Art. 2

1. All'art. 4 della legge regionale 14/1987 è soppresso il comma 5.

2. All'art. 4 della stessa legge, comma 6, è soppressa la parola: <<successive>>.

3. All'art. 4 della legge regionale 14/1987 il comma 8 è così modificato: <<Trascorso il termine assegnato dalla Giunta regionale, con il provvedimento di cui al comma precedente, senza che l'Ente abbia provveduto al ripristino delle condizioni richieste, il rapporto di convenzione decade con effetto immediato e non potrà più essere rinnovato con lo stesso Ente>>.

Art. 3

1. All'art. 5 della legge regionale 14/1987 è soppresso il comma 3.

Art. 4

1. All'art. 11 della legge regionale 14/1987 è soppresso il comma 11.

2. Al fine di riorganizzare il Settore della Formazione professionale le nuove assunzioni di   personale, previste dall'ultimo comma dell'art. 11 della legge regionale 14/1987, sono bloccate.

3. Nelle more dell'approvazione della sezione C dell'albo, che dovrà effettuarsi entro l'1 gennaio   1991, gli Enti fanno ricorso alla graduatoria del collocamento ordinario per le supplenze previste   dal comma 1O dell' art. 11 della legge regionale 14/1987.

Art. 5

1. All'art. 13 legge regionale 14/1987 al comma 2, dopo la parola <<legge>>, si aggiunge: <<con una anzianità non inferiore a 3 anni>>.

Art. 6

1. All'art. 14 della legge regionale 14/1987 il comma 2 è così sostituito: <<Dopo l'ultimo comma   si aggiunge: I piani annuali determinano per ogni corso il numero massimo e minimo degli allievi.

Qualora il numero degli allievi, dopo l'avvio si riduca al di sotto del minimo, il corso è chiuso e   vengono ricosciute le spese documentate fino alla data della chiusura del corso>>.

Art. 7

1. All'art. 17 della legge regionale 14/1987 il punto 2 è così modificato: <<Per i corsi inferiori o uguali alle 200 ore, del 100% all'inizio delle attività formative>>.

2. All'art. 17 della legge regionale 14/1987 l'ultimo comma è cosi sostituito: <<È aggiunto   inoltre un terzo comma:

Per quanto riguarda gli oneri relativi al personale docente e non docente iscritto all'albo _ Sez A e   B_ nonché quello con rapporto di lavoro a tempo indeterminato e utilizzato nella forma prevista   dall'art. 21 della legge regionale 3/1983, su richiesta degli Enti gestori la Giunta Regionale   provvede, con cadenza trimestrale, alle erogazioni delle somme necessarie per il pagamento delle retribuzioni e degli oneri riflessi al personale anzidetto>>.

Art. 8

1. All'art. 9 della legge regionale n. 3/1983 al comma 3 la data <<30 aprile>> è sostituita con la   data <<15 ottobre>>.

Art. 9

1. All'art. 21 della legge regionale n. 3/1983 11 comma 4 è cost sostituito: <<Il personale con   contratto a tempo indeteminato delle sezioni A e B, comunque non inquadrato in attività corsuali,   interessato o in attesa di processi di mobilità previsti dal CCNL, se non avviato a corsi di   riqualificazione, riconversione e/o aggiornamento, programmati ed istituiti, rimane presso gli Enti di appartenenza ed è utilizzato in attività di supporto, di programmazione, di studio o ricerca, individuale dall'Ente ed autorizzate dall'Assessorato alla Formazione Professionale>>.

2. All'art. 21 della legge regionale n. 3/1983 al comma 5 il periodo: <<Tali corsi osserveranno le   seguenti priorità: <<é così sostituito>> I corsi programmati ed istituiti dalla Giunta regionale   osservano le seguenti priorità>>.

Art. 10

1. All'art. 22 legge regionale 3/1983 il comma 3 è così sostituito: <<Per l'incarico conferito a   dipendenti di enti pubblici è necessaria l'autorizzazione dell'Amministrazione di appartenenza>>.

Art. 11

1. Il ricorso ai consulenti di cui all'art. 22 della legge regionale 3/1983 per discipline specifiche,   per le quali non esiste personale in mobilità iscritto alle Sez. A e B dell'albo, è autorizzato   dall'Assessorato regionale, di volta in volta, secondo le necessità accertate. I relativi oneri sono determinati ed erogati al momento dell'attivazione dei corsi su richiesta degli Enti.

2. La presente legge sarà pubblicata nel Bollettino Ufficiale della Regione Molise.

È fatto obbligo, a chiunque spetti, di osservarla e farla osservare come legge della Regione Molise.
