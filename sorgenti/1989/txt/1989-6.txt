
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 21 del 16/11/89

Oggetto
Unità sanitarie locali - Personale - Iscrizione nei ruoli nominativi regionali - Disciplina

Abrogazioni


Modifiche


Legge Regionale 9 Novembre 1989, n. 20

Norme di attuazione del D.PR. 20 dicembre 1979, n. 761 per i profili professionali dei farmacisti, veterinari, biologi, chimici, fisici, psicologi.

ART. 1

1. I farmacisti, i veterinari, i biologi, i chimici, i fisici e gli psicologi di cui all'allegato 1) tabelle B,   C, D, E, F e G al decreto del Presidente della Repubblica 20 dicembre 1979, n. 761 ai fini  dell'iscrizione nei ruoli nominativi regionali del personale addetto alle unità sanitarie locali, sono   inquadrati nelle posizioni funzionali di collaboratore, coadiutore, dirigente secondo i profili professionali di cui al decreto del Presidente della Repubblica 7 settembre 1984, n.821.

ART. 2

1. In carenza delle piante organiche da determinarsi ai sensi dell'art. 15, comma 9, della legge 23 dicembre 1978, n. 833 la Giunta Regionale su proposta delle unità sanitarie locali interessate adegua, entro 90 giorni dalla data di entrata in vigore della presente legge, le piante organiche provvisorie di cui all'art. 1 del decreto legge 26 novembre 1981, n. 678 convertito con   modificazioni dalla legge 26 gennaio 1982, n. 12 mediante trasformazione dei posti di   collaboratore farmacista, veterinario, biologo, chimico, fisico e psicologo, previsti nell'ambito   delle piante organiche provvisorie delle unità sanitarie locali alla data di entrata in vigore della   presente legge, in altrettanti posti di coadiutore del rispettivo profilo professionale nei limiti utili a realizzare la parità numerica tra le due posizioni funzionali nell'ambito dei singoli presidi, servizi,   aree, uffici e/o settori.

2. Qualora non sia possibile realizzare la parità  numerica nell'ambito di ogni singolo presidio,   servizio, area, ufficio e/o settore possono essere utilizzati, a tali fini, i posti eventualmente   eccedenti fino al raggiungimento della parità per ciascun profilo professionale di cui all'art. 1   nell'ambito delle complessive strutture dell'Unità sanitaria locale.

3. Nei presidi, servizi, aree, uffici e/o settori dove è previsto un solo posto di collaboratore il posto   stesso ancorché occupato da personale di ruolo, è trasformato in un posto di coadiutore del relativo profilo professionale.

ART. 3

1. In fase di definizione delle piante organiche dei Presidi Ospedalieri relativamente ai profili   professionali di cui alla presente legge, i collaboratori in servizio al 1° gennaio 1988 ed in   possesso dei requisiti di cui all'art. 21 del D.P.R. 20 dicembre 1979 n. 761 accedono alla posizione di coadiutore nel numero necessario al conseguimento dell'equiparazione tra   collaboratori e coadiutori.

Art. 4

In attesa dell'approvazione del piano sanitario regionale un posto di coadiutore o, in mancanza,   un posto di collaboratore per ciascuno dei profili professionali dei farmacisti e dei biologi, ancorché occupato da personale di ruolo in possesso del requisiti di cui agli articoli, rispettivamente, n. 37 e n. 61 del D.M. 30 gennaio 1982, è trasformato, nell'ambito di ciascun Presidio Ospedaliero, in un posto di dirigente del relativo profilo professionale.

ART. 5

1. La copertura dei posti trasformati in base alla presente legge sarà effettuata secondo le   procedure concorsuali previste dalla normativa vigente, fatti salvi comunque i diritti del   personale in servizio alla conservazione del posto, anche in posizione sovrannumeraria.

ART. 6

1. La presente legge è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione nel   Bollettino Ufficiale della Regione.

2. È fatto obbligo a chiunque spetti di osservarla e farla osservare come legge della Regione Molise.
