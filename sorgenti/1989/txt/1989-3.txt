
11.Enti locali, comunità montane
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 23 del 16/12/89

Oggetto
ERIM - Forniture idriche - Debiti dei Comuni - Rateizzazione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 1 Dicembre 1989, n. 23

Rateizzazione dei debiti dei Comuni nei confronti dell'ERIM per forniture Idriche.

ART. 1

1. I comuni della Regione che si trovano in posizione debitoria verso l'ERIM per forniture idriche erogate dal 1 novembre 1983 al 31 dicembre 1987 possono chiedere, entro novanta giorni dalla data di entrata in vigore della presente legge, la rateizzazione quinquennale delle somme fatturate dallo stesso Ente e non pagate, maggiorate degli interessi legali maturati dalla data di emissione della fattura.

2. Per accedere alla rateizzazione i comuni devono versare, entro novanta giorni dalla data di entrata in vigore della presente legge, un acconto del dieci per cento dell'intera somma dovuta.

ART. 2

1. La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
