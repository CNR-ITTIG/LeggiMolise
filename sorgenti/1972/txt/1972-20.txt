
13.Formazione professionale, istruzione, assistenza scolastica, edilizia scolastica, università

Bollettino
Bollettino Ufficiale n. 04 del 23/03/72

Oggetto
Lavoratori disoccupati - Addestramento professionale - Assegno - Determinazione

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale  16 Febbraio 1972, n. 4

Integrazione dell'assegno giornaliero, di cui all'articolo 4 della Legge 2 aprile 1968, n. 424, in favore dei lavoratori disoccupati che frequentano i corsi di addestramento professionale in preparazione dell'insediamento FIAT nel Molise.

Art. 1

L'assegno giornaliero per i lavoratori disoccupati avviati ai corsi di addestramento professionale, di cui all'articolo 4 della legge 2  aprile 1968,  n. 424, è integrato limitatamente ai corsi che si   svolgeranno nell'anno 1972 nel Molise in preparazione dell'insediamento FIAT, nelle seguenti misure:

- di L.600 per i lavoratori provenienti dai Comuni ove hanno sede i corsi o nell'ambito di 15 Km;

- di L. 1.000 per i lavoratori provenienti dai Comuni distanti oltre 15 Km. dalle sedi dei corsi;

- L.200 per ogni figlio, per coniuge e per i genitori a carico.

Art. 2

Il Presidente della Giunta Regionale è autorizzato ad emettere ordinativi nominativi quindicinali di pagamento dell'assegno di cui all'articolo 1 della presente legge, dopo che l'Ente gestore dei   corsi avrà attestato le giornate di effettiva frequenza.

Alla estinzione degli ordinativi di pagamento: si procede a mezzo di vaglia di conto corrente, intestati ai singoli lavoratori, emessi dalla Tesoreria della regione.

Art. 3

All'onere derivante dall'applicazione della presente legge, previsto in L. 150 milioni, si provvederà utilizzando la disponibilità del Cap. 102 del bilancio della Regione.

Art. 4

La presente legge è dichiarata urgente ed entra in vigore il giorno successivo alla sua pubblicazione sul Bollettino Ufficiale della Regione.
