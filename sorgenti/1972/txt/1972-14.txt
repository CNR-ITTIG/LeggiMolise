
13.Formazione professionale, istruzione, assistenza scolastica, edilizia scolastica, università

Bollettino
Bollettino Ufficiale n. 11 del 04/09/72

Oggetto
Addestramento professionale dei lavoratori - Fondo - Istituzione

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale  5 Agosto 1972, n. 9

Fondo per l'addestramento professionale dei lavoratori.

Art. 1

Al titolo VI dell'entrata del bilancio regionale per l'esercizio 1972 è aggiunto il capitolo 27 bis << Anticipazione di fondi dal Ministero del Lavoro e della Previdenza Sociale a carico del contributo della Cassa Unica assegni familiari per il pagamento competenze mensili ai dipendenti INAPLI ENALC e INIASA >> con una previsione di L. 96.900.000.

Per effetto della variazione suddetta l'ammontare complessivo dello stato di previsione dell'entrata risulta di L.5.304.913.335.

Art. 2

Al Titolo IV della spesa del bilancio regionale per l'esercizio 1972 è aggiunto il Capitolo 345 bis << Restituzione di fondi al Ministero del Lavoro e della Previdenza Sociale anticipati per il   pagamento competenze mensili ai dipendenti INAPLI, ENALC e INIASA >>.

Per effetto della variazione suddetta l'ammontare complessivo dello stato di previsione della spesa risulta essere di L.5.304.913.335.

Art. 3

La presente legge è dichiarata urgente, sarà pubblicata nel Bollettino Ufficiale della Regione ed entra in vigore il giorno successivo a quello della sua pubblicazione.

È fatto obbligo a chiunque spetti di osservarla e di farla osservare come legge della Regione Molise.
