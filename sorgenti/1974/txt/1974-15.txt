
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 26 del 26/08/1974

Oggetto
Colture agricole - Contributi - Erogazione - Procedure - Modifiche

Abrogazioni
Abrogata intera legge dalla legge n. 13/2010 art. allegato 1

Modifiche
Modificato art. 1 dalla legge n. 4/1985 art. 1
Modificato art. 2 dalla legge n. 4/1985 art. 2

Legge Regionale 8 Agosto 1974, n. 8

Modifica alla legge regionale 13 novembre 1973, n. 23 riguardante:<< Provvedimenti per l'incremento di specifiche colture agricole >>.

Art. 1

L'art. 1 delle legge regionale 13 novembre 1973, n. 23, è così modificato:

Per migliorare ed incrementare le colture da rinnovo, secondo le migliori esigenze di mercato, sono concessi in favore degli operatori agricoli contributi nelle seguenti misure:

a) da L. 40.000 a L. 60.000 ad ettaro per arature profonde non inferiori a centimetri cinquanta;

b) L. 20.000 ad ettaro per le operazioni di diserbo chimico su terreni investiti a colture da rinnovo.

Art. 2

L'articolo 2 della legge regionale 13 novembre 1973, n. 23, è sostituito dal seguente:

Le colture da rinnovo meglio rispondenti alle esigenze di mercato, nonché le zone di intervento sono indicate annualmente con delibera della Giunta Regionale previo parere della competente   Commissione Consiliare Permanente, la quale sarà chiamata a pronunciarsi anche sulla determinazione del contributo di cui alla lettera a) dell'articolo 1 che precede, in relazione alle diverse zone.

La competente Commissione Consiliare Permanente, su richiesta della Giunta Regionale, esprimerà il proprio parere entro il 15 giugno di ciascun anno e la deliberazione di cui al   precedente comma dovrà essere adottata dalla Giunta entro il successivo 30 giugno.

Art. 3

Alla copertura della spesa specificata nell'art. 1 della presente legge, per l'anno 1974, si provvede con la somma di L. 100.000.000 prevista nel Cap. 3100 del bilancio della Regione per l'esercizio   finanziario 1974.   Per gli anni successivi i fondi necessari, nei limiti delle disponibilità di bilancio, faranno carico al corrispondente capitolo del bilancio della Regione.

Art. 4

La presente legge regionale sarà pubblicata sul Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
