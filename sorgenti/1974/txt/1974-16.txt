
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale Non Indicato

Oggetto
Bilancio di previsione 1974 della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 1 Luglio 1974, n. 7

Bilancio di previsione anno 1974.

Art. 1

È approvato in L. 41.255.724.938  lo stato di previsione dell'entrata della Regione Molise per l'anno finanziario 1974, annesso alla presente legge (Tabella << A >>).

Art. 2

Sono autorizzate, secondo le leggi in vigore, l'accertamento e la riscossione nei confronti dello Stato delle quote dei tributi erariali attribuiti alla Regione ed il versamento nelle casse della Regione Molise delle somme e dei proventi dovuti per l'anno finanziario 1974, giusto lo stato di previsione di cui all'articolo 1.

Art. 3

È approvato in L. 41.255.724.938  lo stato di previsione della spesa della Regione Molise per l'anno finanziario 1974, annesso alla presente legge (Tabella (<< B >>).

Art. 4

È autorizzato il pagamento delle spese della Regione Molise per l'anno finanziario 1974, in conformità e nei limiti dello stato di previsione di cui al precedente articolo 3.

Art. 5

È approvato il quadro riassuntivo generale del bilancio della Regione Molise per l'esercizio finanziario 1974 (Tabella << C >>), nonché il preventivo di cassa per lo stesso esercizio così come annesso alla presente legge (Tabella << D >>).

Art. 6

Ai sensi e per gli effetti dell'articolo 40 del R.D. 18 novembre 1923, n. 2440, sono considerate obbligatorie e d'ordine le spese descritte nell'elenco numero 1 allegato alla presente legge.

Art. 7

La Giunta Regionale è autorizzata a disporre il prelevamento di somme dal << Fondo di riserva per spese obbligatorie >> (Cap. 2390) e la loro iscrizione ai capitoli di bilancio indicati nell'elenco   allegato n. 1 annesso alla presente legge.

Art. 8

La Giunta Regionale è autorizzata a disporre il prelevamento dal << Fondo delle spese impreviste >> di cui al Cap. 2380 e la loro iscrizione ai vari capitoli di bilancio o a nuovi capitoli, in   conformità ai criteri che disciplinano l'impiego del fondo di riserva per le spese impreviste di cui all'articolo 42 del R.D. 18 novembre 1923, n. 2440 sull'amministrazione del patrimonio e sulla contabilità di Stato.

Le deliberazioni della Giunta che dispongono i prelevamenti di cui al comma precedente, devono essere pubblicate sul Bollettino Ufficiale della Regione e presentate, entro trenta giorni dalla pubblicazione, al Consiglio Regionale per la convalida in legge.

Art. 9

La Giunta Regionale è autorizzata a disporre la istituzione di appositi capitoli nello stato di previsione della spesa in relazione agli accertamenti effettuati sui corrispondenti capitoli dello stato di previsione dell'entrata, istituiti in conformità della specifica destinazione data loro dai competenti Ministeri, dei fondi eventualmente assegnati dallo Stato in favore della Regione per l'esercizio delle funzioni delegate o in applicazione di particolari disposizioni legislative.

Art. 10

La presente legge è dichiarata urgente ai sensi del secondo comma dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo a   quello fissato per la sua pubblicazione sul bollettino ufficiale della Regione.

È fatto obbligo a chiunque spetti osservarla e di farla osservare come legge della Regione Molise.
