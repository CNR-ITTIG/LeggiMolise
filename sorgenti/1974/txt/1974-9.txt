
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 28 del 18/09/74

Oggetto
Sanità - Commissioni e comitati - Designazioni - Procedure

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 2 Settembre 1974, n. 14

Disposizioni transitorie per la partecipazione di funzionari medici a commissioni e comitati operanti nel settore sanitario.

Art. 1

Gli Ufficiali Sanitari di ruolo o incaricati, in servizio presso gli Enti Locali della Regione Molise, possono essere designati quali componenti di commissioni e comitati operanti nel settore   sanitario, quando è prevista la partecipazione alle Commissioni e ai Comitati suddetti di funzionari trasferiti o comandati alla Regione, provenienti dalle carriere direttive dei medici dello   Stato o degli Enti Locali.

La designazione è effettuata dalla Giunta Regionale su proposta dell'Assessore alla Sanità ed Igiene.

Art. 2

La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto ed entra in vigore il giorno successivo a quello della sua pubblicazione nel   Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
