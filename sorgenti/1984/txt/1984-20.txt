
30.Promozione e organizzazione di attività culturali e delle tradizioni locali, associazionismo

Bollettino
Bollettino Ufficiale n. 08 del 30/04/84

Oggetto
Regione - CINSEDO - Contributo - Concessione

Abrogazioni


Modifiche


Legge Regionale 20 Aprile 1984, n. 12

Contributo al Centro interregionale di studi e documentazione CINSEDO

Art. 1

La Regione Molise, nel riconoscimento della rilevanza per i propri fini istituzionali del CINSEDO - Centro interregionale di studi e documentazione con sede in Roma - e per potersi avvalere dei servizi che lo Statuto del Centro prevede siano forniti senza fini di lucro, concede ad esso un contributo annuale inteso anche a sostenere l'organizzazione e le attività svolte nel comune interesse delle Regioni e delle Province autonome.

Art. 2

L'onere derivante dall'applicazione della presente legge, previsto in L. 40.000.000 per il 1984, farà carico al Cap. 6170, competenza e cassa, di nuova istituzione, con prelevamento di   pari importo dal Cap. 55400.

Per gli esercizi successivi sarà provveduto con appositi stanziamenti nei rispettivi stati di previsione.

Art. 3

La presente legge è dichiarata urgente ai sensi del secondo comma dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e  farla osservare come legge della Regione Molise.
