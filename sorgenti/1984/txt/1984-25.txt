
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 07 del 31/03/84

Oggetto
Bilancio 1984 della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 26 Marzo 1984, n. 7

Bilancio di previsione per l'esercizio finanziario 1984 - bilancio pluriennale 1984/1986

Art. 1: STATO DI PREVISIONE DELLE ENTRATE

È approvato in L. 924.644.201.500 lo stato di previsione delle entrate di competenza della Regione Molise che si prevede di accertare nel corso dell'esercizio finanziario 1984, secondo la tabella <<A>> annessa alla presente legge.

È approvato in L. 1.021.240.818.731 lo stato di previsione delle entrate di cassa della Regione che si prevede di riscuotere nel corso dell'esercizio 1984, secondo la tabella <<A>> annessa alla presente legge.

Sono autorizzati, secondo le leggi in vigore, l'accertamento e la riscossione dei tributi della Regione, la riscossione, nei confronti dello Stato, delle quote dei tributi erariali attribuiti alla Regione e il versamento, alla Tesoreria della Regione, di ogni altra somma e provento dovuto per l'anno 1984, giusta lo stato di previsione delle entrate di cui ai comma precedenti.

È autorizzata l'emanazione dei provvedimenti necessari per rendere esecutivi ruoli dei proventi spettanti alla Regione.

Art. 2: STATO DI PREVISIONE DELLE SPESE

È approvato in L. 924.644.201.500 lo stato di previsione delle spese di competenza della Regione Molise che si prevede di impegnare nel corso dell'esercizio finanziario 1984, secondo la tabella <<B>> annessa alla presente legge. E 'autorizzata l'assunzione di impegni di spesa entro i limiti degli stanziamenti di competenza secondo lo stato di previsione della spesa.

È approvato in L. 1.021.240.818.731 lo stato di previsione delle spese di cassa della Regione Molise di cui si autorizza il pagamento nel corso dell'esercizio finanziario 1984, secondo la tabella <<B>> annessa alla presente legge.

È autorizzato il pagamento delle spese della Regione entro i limiti degli stanziamenti di cassa secondo lo stato di previsione della spesa.

Art. 3: AUTONOMIA CONTABILE DEL CONSIGLIO REGIONALE

Ai sensi dell'art. 73 della legge regionale 3/12/1977, n. 44 la spesa corrente per assicurare l'autonomia del Consiglio Regionale è stabilita, per l'anno 1984, in L. 2.514.000.000 così come descritta nei primi sei capitoli del Titolo I Sezione I Rubrica n. 1 - Settore I.

Art. 4: CLASSIFICAZIONE DELLE ENTRATE

Le entrate del bilancio regionale per l'esercizio finanziario 1984, sono ripartite in sei titoli ed in venti categorie, secondo la classificazione prevista dall'art. 13 della legge regionale 3/12/1977, n. 44.

Art. 5: CLASSIFICAZIONE DELLE SPESE

Le spese del bilancio regionale 1984, sono ripartite, ai sensi dell'art. 14 della legge regionale 3.12.1977, n. 44, in quattro titoli, sei sezioni, diciotto rubriche, nonché in settori e in capitoli.

Le spese sono distinte in oneri per l'adempimento delle funzioni normali della Regione e in oneri per ulteriori programmi di sviluppo, nonché per funzioni proprie e per l'esercizio di funzioni delegate.

Art. 6: RIEPILOGHI E PROSPETTI AL BILANCIO ANNUALE

Al bilancio annuale di competenza per l'esercizio 1984 sono allegati i seguenti prospetti previsti dall'articolo 30 della legge 3.12.1977, n.44.

- Tabella n. 1 - quadro riassuntivo delle entrate e delle spese di competenza e di cassa suddivise per titoli;

- Tabella n. 2 - prospetto di raffronto tra le entrate distinte per capitoli derivanti da assegnazioni dello Stato effettuate sia per effetto dell'art. 9 della legge 16/5/1970, n. 281 che da assegnazioni in corrispondenza di deleghe per l'esercizio di funzioni amministrative e le spese distinte anch'esse per capitoli aventi le destinazioni di cui alle assegnazioni predette;

- Tabella n. 3 - prospetto di raffronto tra gli stanziamenti di competenza e di cassa relativi a spese per l'adempimento delle funzioni normali della Regione e stanziamenti di competenza e di cassa per ulteriori programmi di sviluppo;

- Tabella n. 4 - classificazione delle spese per titoli, in sezioni secondo l'analisi funzionale e in categorie secondo l'analisi economica secondo le stesse ripartizioni adottate nel bilancio dello Stato;

- Tabella n. 5 - riassunto per la spesa delle sezioni e riepilogo dei titoli;

- Tabella n. 6 - elenco delle spese obbligatorie di cui all'art. 18 della legge regionale 3/12/1977, n. 44;

- Tabella n. 7 - elenco dei provvedimenti legislativi in corso distinto per ciascun fondo globale (art. 18 legge regionale 3.12.1977, n. 44);

- Tabella n. 8 - elenco delle garanzie fidejussorie principali e sussidiarie concesse dalla Regione (art. 28 legge regionale 3/12/1977, n.44);

- Tabella n. 9 - elenco dei fondi di garanzia distinti per capitoli di bilancio;

- Tabella n. 10 - dimostrazione della formazione del saldo finanziario presunto al 31/12/1982;

- Tabella n. 11 - elenco dei capitoli di uscita relativi alle somme eliminate dal conto dei residui di spese finanziate con fondi assegnati alla Regione con vincolo di destinazione.

Art. 7: BILANCIO PLURIENNALE

È adottato per il triennio 1984/86 l'allegato bilancio pluriennale descritto nella tabella <<C>> annessa alla presente legge.

Art. 8: AVANZO DI AMMINISTRAZIONE

È autorizzata, ai sensi del 3° comma dell'art. 8 della legge regionale 3/12/1977, n. 44, l'iscrizione nello stato di previsione dell'entrata, della somma di L. 5.829.500.000 a titolo di presunto avanzo di amministrazione come da Tabella n. 10 annessa alla presente legge.

Art. 9: GIACENZE PRESUNTE DI CASSA ALL'INIZIO DELL'ESERCIZIO

È autorizzata, ai sensi del 3° comma dell'art. 8 della legge regionale 3/12/1977, n. 44, l'iscrizione nello stato di previsione delle entrate di cassa per l'esercizio finanziario 1984, della somma di L.7.639.000.000 a titolo di <<Giacenze presunte di cassa all'inizio dell'esercizio 1984>>.

Art. 10: MUTUO A COPERTURA DEL SALDO FINANZIARIO

Ai sensi dell'art. 37 della legge regionale di contabilità 3/12/1977, n. 44, la Regione Molise è autorizzata a contrarre mutui per un importo complessivo di L. 50.000.000.000 per far fronte al disavanzo esistente fra il totale delle Spese di cui si autorizza l'impegno ed il totale delle Entrate che si prevede di accertare nel corso dell'Esercizio 1984.

I mutui saranno stipulati ad un tasso nominale non superiore al 19,50%, oneri esclusi, per la durata massima dell'ammortamento di 35 anni e minima di 15 anni.

La Giunta Regionale è autorizzata, ai sensi dell'art. 38 della legge regionale 3/12/1977, n. 44, a provvedere all'assunzione dei mutui predetti con propri atti deliberativi, nei limiti, alle condizioni e con le modalità previste dalla presente legge.

Il pagamento delle annualità di ammortamento e di interessi dei mutui è garantito dalla Regione mediante l'iscrizione nel bilancio di previsione della stessa, per tutta la durata dei mutui, delle somme occorrenti per l'effettuazione dei pagamenti. In via sussidiaria la Regione può dare in carico al proprio tesoriere il versamento a favore degli istituti mutuanti delle rate semestrali di ammortamento e di interesse dei mutui alle scadenze stabilite, autorizzando lo stesso ad accantonare in ogni esercizio finanziario, con precedenza su ogni altro pagamento e sul totale di tutte le entrate riscosse, le somme necessarie per gli adempimenti di cui ai precedenti commi.

L'onere relativo alle rate d'ammortamento dei mutui di cui al presente articolo, comprensivo dei corrispondenti oneri fiscali, è valutato in annue L. 9.950.000.000 a partire dall'esercizio finanziario 1985 e fino all'estinzione del mutuo.

Esso farà carico ad appositi capitoli di spesa che verranno iscritti per quota di rimborso del capitale e per quota di interessi, sui bilanci di previsione a partire dal 1985.

Nel caso in cui, in sede di contrazione dei mutui, le operazioni finanziarie di cui al I°comma del presente articolo risultino meno onerose di quanto previsto dal II°comma, o che le operazioni stesse in tutto od in parte debbano essere dilazionate nel tempo, od avere una durata inferiore a quella autorizzata, i riflessi corrispondenti sulla entità degli stanziamenti annui, così come la diversa decorrenza e durata nel tempo, saranno annualmente regolati con legge di bilancio.

Le spese per l'ammortamento dei mutui, sia per la parte di rimborso del capitale che per la quota interessi, rientrano fra le spese classificate obbligatorie ai sensi e per gli effetti dell'art. 18 della legge regionale 3/12/1977, n. 44.

Art. 11: ONERI CONTINUATIVI

L'autorizzazione di spesa per l'esercizio 1984 concernente leggi regionali e statali, attualmente in vigore che regolano attività o interventi di carattere continuativo o ricorrente, è disposta dalla presente legge negli importi indicati in corrispondenza a ciascun capitolo di spesa nell'allegato stato di previsione.

Le procedure di gestione e le modalità di erogazione sono quelle indicate dalle leggi statali e regionali espressamente richiamate nella denominazione dei capitoli, aggiornate sulla base della normativa in materia di gestione delle spese introdotta dalla legge regionale di contabilità 3/12/1977. n. 44.

Art. 12: PROVVEDIMENTI LEGISLATIVI IN CORSO

È approvato l'elenco dei provvedimenti legislativi in corso descritti nella tabella n. 7 annessa alla presente legge.

A tal fine sono iscritti nella rubrica n. 18 del bilancio di previsione 1984 i seguenti capitoli di spesa:

- N. 55200 - Fondo occorrente per fronteggiare oneri derivanti da provvedimenti legislativi in corso. Spese correnti per funzioni normali, con una dotazione di competenza di L. 1.135.557.000 e di cassa di L.1.135.557.000;

- N. 55300 - Fondo occorrente per fronteggiare oneri derivanti da provvedimenti legislativi in corso. Spese di investimento per funzioni normali, con una dotazione di competenza di L. 50.000.000 e di cassa di L.50.000.000;

- N. 55210 - Fondo occorrente per fronteggiare oneri derivanti da provvedimenti legislativi in corso. Spese correnti per ulteriori programmi di sviluppo, con una dotazione di competenza di L.650.000.000 e di cassa di L. 650.000.000;

- N. 55400 - Fondo occorrente per fronteggiare oneri derivanti da provvedimenti legislativi in corso. Spese di investimento per ulteriori programmi di sviluppo, con una dotazione di competenza di L.1.400. milioni e di cassa di L. 1.400 milioni.

I fondi di cui al comma precedente sono utilizzati esclusivamente ai fini del prelievo di somme da iscrivere in aumento alle assegnazioni di spesa dei capitoli esistenti o di nuovi capitoli di entrata dopo l'entrata in vigore dei provvedimenti legislativi che autorizzano le spese medesime.

Tali fondi non potranno essere utilizzati per l'imputazione diretta di atti di spesa.

La validità dei fondi globali è disciplinata dall'art. 23 della legge regionale 3/12/1977, n. 44.

Art. 13: FONDO DI RISERVA PER SPESE OBBLIGATORIE

Al Cap. 54600 dello stato di previsione della spesa è autorizzata l'iscrizione di uno stanziamento di competenza di L. 700.000.000 <<Fondo di riserva per spese obbligatorie e d'ordine>>, con uguale dotazione di cassa.

Sono considerate obbligatorie le spese indicate nella tabella n. 6 annessa alla presente legge.

L'utilizzo del fondo è disciplinato dalle norme previste dall'art. 18 della legge regionale 3/12/1977, n. 44.

Art. 14: FONDO DI RISERVA PER SPESE IMPREVISTE

È autorizzata l'iscrizione al cap. 54500 nello stato di previsione della spesa di uno stanziamento di L. 100.000.000 a titolo di <<Fondo di riserva per spese impreviste>>.

L'utilizzo del fondo e le modalità di prelevamento di somme da tale capitolo di spesa sono disciplinate dalle norme dell'art. 19 della legge regionale 3/12/1977, n. 44.

Art. 15: CAPITOLO DI SPESA PER FINANZIARE RESIDUI CANCELLATI

Per il pagamento di somme eliminate dal conto dei residui passivi per le quali sia prevedibile da parte dei creditori l'esercizio del proprio diritto a riscuotere è autorizzata l'iscrizione, nello stato di previsione della spesa, del capitolo n. 55500 con una dotazione di competenza, e di cassa, per l'anno 1984, di L. 7.082.124.006.- Per l'utilizzo del fondo saranno osservate le norme previste dall'art. 47 della legge regionale 3/12/1977, n. 44.

Art. 16: FONDO DI RISERVA DI CASSA

È autorizzata l'iscrizione del capitolo di spesa n. 54700 <<Fondo di riserva di cassa>> con una dotazione di L. 5.844.172.029.

I prelievi dal fondo di cui al primo comma, occorrenti sia per far fronte a maggiori spese, che per sopperire a minori entrate, e le relative destinazioni ad integrazione di altri capitoli di spesa del bilancio di cassa, sono disposti, ai sensi dell'art. 20 della legge regionale 3/12/1977, n. 44, con deliberazione del Consiglio non soggetta a controllo.

Art. 17: ANNUALITÀ DEL BILANCIO

L'esercizio finanziario 1984 ha inizio con il 1° gennaio e ha termine con il 31 dicembre 1984.

Per gli incassi e i versamenti delle entrate e per il pagamento delle spese impegnate entro il 31 dicembre, la chiusura dei conti è protratta al 31/1/1985.

Art. 18: REISCRIZIONE DEI RESIDUI DI SPESE FINANZIATE CON FONDI A SPECIFICA DESTINAZIONE

Ai sensi e per gli effetti dell'ultimo comma dell'art. 46 della legge regionale di contabilità 3/12/1977, n. 44 sono iscritte nella competenza dell'esercizio 1984, per le medesime o analoghe finalità, le somme eliminate dal conto dei residui di spese finanziate con fondi dello Stato assegnati alla Regione con vincolo di destinazione, come descritti nella Tabella n. 11 annessa alla presente legge.

Art. 19: ESERCIZIO DELLE FUNZIONI TRASFERITE DALLO STATO

Alle spese per l'esercizio delle funzioni trasferite dallo Stato ai sensi dell'art. 117 della Costituzione, in assenza di legislazione regionale, si provvede sulla base della normativa statale.

Art. 20: ESERCIZIO DELLE FUNZIONI DELEGATE DALLO STATO

Nel caso che dopo l'approvazione del bilancio siano attribuiti alla Regione ulteriori fondi per lo esercizio di funzioni delegate, la Giunta Regionale è autorizzata a provvedere, con propria deliberazione, alle conseguenti variazioni dello Stato di previsione della entrata e della spesa mantenendo alle spese per funzioni delegate le medesime destinazioni per le quali sono state attribuite.

Analogamente provvederà la Giunta nel caso di fondi concessi dallo Stato e finalizzati in applicazione di particolari disposizioni legislative.

Per le variazioni eventuali al bilancio di cassa, sarà provveduto con le modalità stabilite dall'articolo 35, primo comma, della legge regionale 3/12/1977, n. 44.

Dei provvedimenti adottati dalla Giunta Regionale ai sensi dei comma precedenti del presente articolo è data comunicazione alla Presidenza del Consiglio Regionale.

Gli stessi atti deliberativi sono pubblicati nel Bollettino Ufficiale della Regione Molise.

Art. 21: ENTE REGIONALE DI SVILUPPO AGRICOLO PER IL MOLISE (ERSAM)

È approvato il bilancio preventivo dell'Ente Regionale di Sviluppo Agricolo per il Molise, relativamente all'esercizio finanziario 1984, secondo l'allegato n. 12 annesso alla presente legge che così si sintetizza:

a) Attività di Sviluppo

b) ENTRATA Competenza Cassa

 Fondo presunto di Cassa

 al 1 gennaio 1984 = = 9.850.000.000

 Avanzo di amministrazione

 presunto 9.802.219.251 ==

 Titolo 1 - Entrate

 correnti 6.577.700.000 6.838.200.000

 Titolo 2 - Entrate

 in conto capitale 51.275.447.480 30.960.527.000

 Titolo 3 - Entrate

 derivanti da mutui 4.270.579.770 2.857.000.000

 Titolo 4 Entrate per

 contabilità speciali 103.034.231.230 27.209.731.090

 --------------- --------------

 TOTALI L. 174.960.177.731 77.715.458.090

 --------------- --------------

 USCITA Competenza Cassa

 Spese correnti 5.540.014.621 6.328.090.000

 Spese in conto capitale 66.054.894.880 52.990.000.000

 Spese per rimborso mutui 131.637.000 131.637.000

 Spese per contabilità

 speciali 103.233.631.230 18.265.731.090

 --------------- --------------

 TOTALI L. 174.960.177.731 77.715.458.090

 --------------- --------------

 b) Attività di riforma fondiaria

 ENTRATA Competenza Cassa

 Avanzo di ammini-

 strazione presunto 1.129.503.248 ==

 Fondo di cassa al 1°

 gennaio 1984 == 600.000.000

 Titolo 1° 611.000.000 1.236.000.000

 Titolo 2° 5.500.000 5.500.000

 Titolo 3° p.m. p.m.

 Titolo 4° 254.000.000 324.000.000

 ----------- -------------

 TOTALI L. 2.000.003.248 2.165.500.000

 ------------- -------------

 USCITA Competenza Cassa

 Titolo 1° 1.056.003.248 1.236.500.000

 Titolo 2° 690.000.000 605.000.000

 Titolo 3° p.m. p.m.

 Titolo 4° 254.000.000 324.000.000

 ------------- -------------

 TOTALI L. 2.000.003.248 2.165.500.000

 ------------- -------------

È approvato altresì il bilancio pluriennale 1984/1986 secondo le risultanze descritte nel prospetto annesso alla presente legge.

Art. 22: Ente Risorse Idriche del Molise (ERIM)

È approvato il bilancio di competenza e di cassa dell'esercizio finanziario 1984 dell'Ente Risorse Idriche del Molise (ERIM), secondo l'allegato n.13 annesso alla presente legge che si chiude con le seguenti risultanze finali:

ENTRATE Res.attivi Competenza Cassa

 Avanzo di Am-

 ministrazione == 205.265.254 ==

 Fondo di cassa

 presunto == == 442.000.000

 Titolo 1°-

 Entrate correnti 179.791.250 11.612.000.000 11.449.000.000

 Titolo 2°-

 Movimenti di

 capitali == 17.210.000.000 17.100.000.000

 Titolo 3°-

 Contabilità

 speciali 50.000.000 2.195.000.000 2.240.000.000

 ---------- -------------- --------------

 Totale G.Entr. 229.791.250 31.222.265.254 31.231.000.000

 ----------- -------------- --------------

 USCITE Res.passivi Competenza Cassa

 Titolo 1°

 Spese correnti 437.119.260 11.552.265.254 11.673.000.000

 Titolo 2°

 Spese

 d'investimento == 17.475.000.000 17.344.000.000

 Titolo 3

 Contabilità

 speciali 29.406.736 2.195.000.000 2.214.000.000

 ----------- -------------- --------------

 T.G. Uscite 466.525.996 31.222.265.254 31.231.000.000

 ----------- -------------- --------------

Art. 23: ENTI TURISTICI

Sono approvati i bilanci di previsione dell'esercizio finanziario 1984 degli Enti turistici sotto indicati che pareggiano negli importi a fianco di ciascuno indicato:

1 ) - Ente Provinciale per il Turismo di Campobasso L. 547.054.092

2D) - Ente Provinciale per il Turismo di Isernia L. 410.709.597

3 ) - Azienda Autonoma di Soggiorno e Cura di Termoli L.313.486.254.

Art. 24: PUBBLICAZIONE

La presente legge è dichiarata urgente ai sensi dell'art. 127 della Costituzione e dell'art. 38 dello Statuto ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti, di osservarla e di farla osservare come legge della Regione Molise.


