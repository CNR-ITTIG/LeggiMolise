
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 09 del 16/05/84

Oggetto
Regione - Personale - Trattamento economico - Acconto - Determinazione e liquidazione

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 15 Maggio 1984, n. 14

Determinazione e liquidazione di un secondo acconto sul trattamento economico derivante dall'applicazione della disciplina contenuta nell'accordo relativo ai dipendenti delle Regioni e degli Enti pubblici non economici da esse dipendenti per i quali già si applicano le normative regionali in vigore

Art. 1

Al personale regionale, a quello proveniente dallo Stato in esecuzione del D.P.R. n. 616 del 1977, a quello proveniente dagli Enti disciolti che abbia acquisito il diritto all'inquadramento nei ruoli regionali nonché a quello appartenente agli Enti pubblici non economici dipendenti dalla Regione per il quale già si applicano le normative regionali in vigore è concesso un acconto sul beneficio contrattuale di cui all'accordo riguardante il personale delle Regioni siglato il 29 aprile 1983 tra i   rappresentanti del Governo, delle Regioni e dei Sindacati.

A contratto definito ed introdotto con legge nell'ordinamento regionale, si procede ai conguagli positivi e negativi a favore e, rispettivamente, a carico del personale.

Art. 2

A decorrere dal 1° gennaio 1984, al personale di cui al precedente articolo 1 sono concessi gli aumenti lordi mensili di retribuzione previsti nell'allegata tabella <<A>> annessa alla presente legge, in aggiunta a quelli già concessi con la legge n. 19 del 3 novembre 1 983.

Art. 3

Le somme di cui al precedente articolo sono da computare a tutti gli effetti nel trattamento di previdenza e quiescenza.

Art. 4

L'onere presunto della spesa derivante dall'applicazione della presente legge relativamente ai dipendenti regionali, valutato per l'anno 1984 in L. 400.000.000, viene posto a carico del capitolo di spesa n. 4000.

Art. 5

La presente legge è dichiarata urgente ai sensi del 2° comma dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e  farla osservare come legge della Regione Molise.
