
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 19 del 16/09/84

Oggetto
Unità Locali - Servizi veterinari - Organizzazione - Funzionamento - Disciplina - Modifiche

Abrogazioni


Modifiche


Legge Regionale 5 Settembre 1984, n. 24

Modifiche alla legge regionale 12 gennaio 1981, n. 4 recante norme sul: Riordino dei servizi veterinari nelle Unità Locali a norma dell'art. 6 della legge 23 dicembre 1978, n. 833

Art. 1

L'art. 3 della legge regionale 12 gennaio 1981, n. 4 è soppresso ed è sostituito dal seguente:

<<Le attribuzioni del Servizio Veterinario dell'Unità Locale sono disciplinate dall'art. 8 della legge regionale 16 maggio 1980, n.15>>.

Il Servizio Veterinario dell'Unità Locale si articola nei seguenti settori a ciascuno dei quali è preposto un dipendente di UL avente la posizione funzionale di Veterinario Dirigente; il Comitato di Gestione attribuisce ad uno dei veterinari dirigenti la responsabilità del servizio in base ai criteri contenuti nel D.P.R. 20 dicembre 1979, n. 761:

a) settore funzionale di sanità animale e igiene dell'allevamento e delle produzioni animali:

- per la profilassi delle zoonosi e delle altre malattie infettive e diffusive degli animali soggetti a misure di polizia veterinaria;

- per i programmi di bonifica sanitaria e di eradicazione delle malattie di interesse antropozoonosico e zoosanitario e relativi servizi diagnostici, accertamenti e certificazioni;

- per la vigilanza sulla fecondazione artificiale e sulla riproduzione degli animali;

- per l'assistenza e la vigilanza zooiatrica;

- per l'osservanza epidemiologica;

- per la propaganda igienico-sanitaria e dell'informazione scientifica;

- per la vigilanza preventiva permanente sugli impianti e concentramenti animali; sugli impianti di raccolta, trasformazione, distribuzione e risanamento dei sottoprodotti, avanzi e rifiuti di origine animale;

- per l'igiene di ricoveri animali anche in rapporto all'ambiente;

- per la riproduzione degli animali;

- per la vigilanza sull'utilizzazione degli animali da esperimento;

- per l'educazione e la propaganda veterinaria;

- per l'osservanza epidemiologica;

- per le attività riguardanti il coordinamento nell'attuazione dei programmi per la prevenzione e cura dell'ipofertilità e della sterilità;

- per il coordinamento sull'esecuzione dei Piani di profilassi delle malattie degli animali gestiti da Associazioni o Enti privati;

- per il coordinamento nell'attuazione dei programmi rivolti al miglioramento igienico-sanitario ai fini dell'incremento della produzione del latte e delle altre produzioni zootecniche;

b) settore funzionale di igiene della produzione e commercializzazione degli alimenti di origine animale;

- per l'ispezione e la vigilanza veterinaria delle carni, del latte delle uova, dei prodotti ittici e del miele e rispettivi derivati, nelle fasi di produzione, trasformazione, deposito, trasporto, distribuzione, somministrazione e relativi accertamenti e certificazioni;

- per la vigilanza sulla produzione, distribuzione e sull'impiego dei mangimi e degli integratori;

- per la vigilanza ed il controllo sull'impiego dei farmaci di uso veterinario;

- per l'osservanza epidemiologica;

- per l'educazione sanitaria.

Art. 2

Al 3° comma dell'art. 6 della legge regionale 12 gennaio 1981, n. 4 è aggiunto il seguente:

<<Al fine di assicurare un costante controllo dello stato di sanità animale nonché del controllo igienico-sanitario degli alimenti di origine animale e dei mangimi, per la conseguente attività di programmazione da parte della Regione, viene utilizzato il Centro Epidemiologico esistente presso l'Istituto Zooprofilattico Sperimentale dell'Abruzzo e del Molise <<G. Caporale>>.

Art. 3

L'art. 7 della legge regionale 12 gennaio 1981, n. 4 è abrogato.

Art. 4

L'espressione <<Veterinario Dirigente>> posta sotto la rubrica dell'art.8 della legge regionale 12 gennaio 1981, n. 4 è soppressa.

Art. 5

Gli artt. 9 e 10 della legge regionale 12 gennaio 1981, n. 4 sono soppressi e sostituiti dal seguente:

<<In ciascun ambito territoriale, distrettuale o inter distrettuale, le UL, nel rispetto delle posizioni funzionali già determinate dal DPFI n. 761 del 20 dicembre 1979, assicurano lo svolgimento delle attività veterinarie comprendenti anche gli accertamenti tecnico-sanitari richiesti in base alle vigenti disposizioni per il rilascio dei pareri, nullaosta, certificazioni, attestazioni e proposte di contenuto tecnico sull'adozione di provvedimenti riguardanti la materia veterinaria>>.

Art. 6

L'art. 11 della legge regionale 12 gennaio 1981, n. 4 è soppresso e sostituito dal seguente:

<<L'attività ispettiva di vigilanza e di controllo è diretta per ciascuno dei settori di cui all'art. 3, 2 comma della presente legge dal rispettivo Veterinario dirigente, che si avvale del personale posto alle proprie dipendenze o di altro personale con qualifica di pubblico ufficiale o incaricato di pubblico servizio.

Il personale di cui al comma precedente nell'esercizio delle funzioni di polizia, vigilanza e di ispezione svolge le funzioni di agente o ufficiale di polizia giudiziaria ai sensi dell'art. 221 del Codice di procedura penale>>.

Art. 7

La presente legge è dichiarata urgente ai sensi del 2° comma dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblica zione sul Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
