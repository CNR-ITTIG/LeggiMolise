
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 12 del 16/06/80

Oggetto
Liquami e fanghi - Smaltimento - Competenze - Procedure

Abrogazioni


Modifiche


Legge Regionale 3 Giugno 1980, n. 27

Norme integrative e di attuazione dei criteri e delle norme generali di cui al punto E) n. 2 e n. 3 dell' art. 319, in materia di liquami e di fanghi

Art. 1: Oggetto della legge

È regolato dalla presente legge lo smaltimento finale e non finale, diretto o indiretto:

a) dei liquami provenienti da insediamenti produttivi sul suolo e negli strati superficiali del suolo o in ogni altro ricettore finale diverso dalle acque superficiali o dalle fognature;

b) dei fanghi residuati dai cicli di lavorazione e dai processi di depurazione o potabilizzazione;

c) dei fanghi o residui ad essi assimilabili a base non acquosa, salva l'applicabilità di disposizioni integrative da impartirsi per i singoli casi.

Lo scarico di liquami in acque seperficiali o fognature è regolamentato dal piano regionale di risanamento idrico.

Art. 2: Ambiti di applicazione

Nello smaltimento rientrano le seguenti operazioni:

1) stoccaggio provvisorio in azienda ed eventuali trattamenti aziendali;

2) trasporto;

3) conferimento ad aree o centri attrezzati;

4) ricevimento di residui prodotti da terzi;

5) deposito, spargimento sul suolo o negli strati superficiali del suolo;

6) stoccaggio controllato;

7) operazioni volte al recupero o al riciclo delle sostanze o dei valori energetici contenuti.

Art. 3: Autorità competente

Ogni smaltimento dei residui di cui all'art. 1 della presente legge deve essere autorizzato.

Le autorizzazioni allo smaltimento, fermi gli obblighi e le competenze di cui ai criteri deliberati dal Comitato dei Ministri per la tutela delle acque dall'inquinamento e pubblicati sul supplemento ordinario della Gazzetta Ufficiale 21 febbraio 1977, n. 48, sono rilasciate, in relazione alle rispettive competenze, dal Sindaco o dal Presidente del consorzio intercomunale, o dal   Presidente della Comunità Montana o dal Presidente di eventuale consorzio istituito dalla Regione o dal Presidente del consorzio per le aree e i nuclei di sviluppo industriale di cui al   T.U. del D.P.R. 6 marzo 1978, n. 218.

Art. 4: Recapiti ammessi

Il recapito finale dei residui di cui all'art. 1 della presente legge può avvenire:

a) sul suolo adibito ad uso agricolo;

b) sul suolo non adibito ad uso agricolo;

c) in cavità artificiali, limitatamente ai fanghi disidratati;

d) in stoccaggio controllato;

e) in unità geologiche profonde sicuramente isolate dalla superficie e delle acque sotterranee, limitatamente ai residui industriali per i quali sia dimostrata l'inesistenza di valide soluzioni alternative, previo parere della Giunta Regionale ed autorizzazione del Comitato dei Ministri di cui all'art. 3 della legge 10 mgagio 1976, n. 319 e successive modifiche ed integrazioni;

f) in centri attrezzati.

Sul suolo, sia adibito o non ad uso agricolo, sono ammessi solo gli scarichi di liquami di cui all'art. 1, lett. a), della presente legge, che non contengono sostanze tossiche accumulabili e che   comunque non comportino pericolo per la falda idrica, sotto l'osservanza dei criteri di cui al precedente articolo 3.

Art. 5: Domande di autorizzazione

Chiunque intenda effettuare le operazioni costituendi smaltimento ai sensi dell'art. 2 della presente legge, deve presentare domanda all'Autorità competente ai sensi dell'art. 3.

Chiunque effettui, alla data dell'entrata in vigore della presente legge le suddette operazioni, deve presentare domanda entro tre mesi all'Autorità competente esclusi i casi di cui all'art. 1, lett. a) della presente legge, nei quali sia già stata presentata la domanda di autorizzazione allo scarico, ai sensi dello art. 6 della legge 10 maggio 1976, n. 319 e successive modificazioni ed integrazioni.

In ogni caso chiunque domandi di effettuare il deposito o lo smaltimento di residui su suolo o negli stati superficiali del suolo o in stoccaggio controllato deve indicare l'area a ciò destinata, documentandone la disponibilità e l'idoneità valutata ai sensi dell'allegato 5 dei criteri di cui al precedente art. 3.

Art. 6: Trasporti

Il trasporto dei residui di cui all'art. 1 della presente legge, deve essere effettuato mediante veicoli idonei ad evitare ogni spandimento o immissione molesta.

I veicoli adibiti al trasporto devono essere provvisti di bolletta di accompagnamento.

Sono esonerati dalle prescrizioni dei precedenti commi i trasporti delle deiezioni animali provenienti da allevamenti zootecnici e destinate ad essere sparse sul suolo agricolo secondo la corrente pratica agronomica, con le norme ed i limiti di cui al punto 23 dell'allegato 5 dei criteri di cui al precedente art. 3.

Art. 7: Tutela del territorio

La Regione delibera il piano di siti idonei allo smaltimento finale dei fanghi di cui alle lettere b) e c) della presente legge.

A tal fine la Giunta Regionale entro 180 giorni dalla entrata in vigore della presente legge, adotta il progetto di piano che trasmette ai Comuni, alle Comunità Montane e gli altri eventuali enti gestori dei servizi di cui alla presente legge e ne dà notizia sul Bollettino Ufficiale della Regione Molise con l'indicazione della sede in cui chiunque può prendere visione degli elaborati.

Entro i successivi 90 giorni i soggetti di cui al comma precedente fanno pervenire le proprie osservazioni alla Giunta Regionale.

Entro lo stesso termine gli enti pubblici, le organizzazioni e le associazioni economiche, culturali e sociali, nonché le Amministrazioni dello Stato e le Aziende a partecipazione pubblica interessate possono far pervenire le proprie osservazioni alla Giunta Regionale.

La Giunta Regionale entro i successivi 90 giorni, esaminate le eventuali osservazioni di cui al comma precedente, provvede alla predisposizione degli elaborati definitivi del piano dei siti   idonei allo smaltimento finale dei fanghi e trasmette gli atti al Consiglio Regionale per i provvedimenti di competenza.

Nelle norme di attuazione del piano sono compresi i criteri per l'attrezzatura dei siti e per l'esercizio delle attività di smaltimento dei fanghi.

Entro tre mesi dall'approvazione del piano regionale i Comuni interessati adeguano ad esso gli strumenti urbanistici.

Il piano regionale determina altresì le modalità per il rilascio delle autorizzazioni di cui alla presente legge.

Il piano dei siti per lo smaltimento dei fanghi sarà coordinato col piano regionale per lo smaltimento dei rifiuti solidi.

Art. 8: Attività agricole e zootecniche

Le deiezioni provenienti da allevamenti zootecnici sono considerate nel loro complesso liquami.

Le imprese agricole adibite all'allevamento del bestiale classificabili tra gli insediamenti produttivi presentano le domande di cui all'art.5 della presente legge.

La definizione delle imprese agricole da considerare insediamenti civili sarà effettuata ai sensi del penultimo comma dello art. 14 della legge n.319 del 10 maggio 1976 e successive modifiche ed integrazioni.

Art. 9: Sanzioni

Salvo l'applicazione delle sanzioni di cui alla legge n. 319 del 1976 e sue successive modifiche ed integrazioni, le violazioni alle norme previste con la presente legge sono punite con la sanzione pecuniaria amministrativa da L. 100.000 a L. 500.000, in relazione alla gravità del fatto commesso e del danno arrecato all'ambiente, da irrogarsi dall'Autorità competente al rilascio   della autorizazione.

Art. 10: Entrata in vigore

La presente legge è dichiarata urgente ai sensi del secondo comma dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
