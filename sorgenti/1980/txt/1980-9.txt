
31.Protezione civile, rischio sismico, regime delle acque e rischio idrogeologico

Bollettino
Bollettino Ufficiale n. 22 del 15/11/80

Oggetto
Viabilità provinciale - Movimenti franosi - Consolidamento - Intervento straordinario a favore della Provincia

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 4 Novembre 1980, n. 35

Intervento straordinario a favore della Provincia di Campobasso per la viabilità a scorrimento veloce interessato da movimenti franosi, in località << Ingotte >>

Art. 1

Al fine di permettere l'esecuzione di opere urgenti di consolidamento della viabilità provinciale interessata da movimenti franosi, in località <<Ingotte>>, è concesso all'Amministrazione Provinciale di Campobasso il contributo in conto capitale di un miliardo e trecentocinquanta milioni di lire.

I progetti delle opere di cui al precedente comma, in deroga all'art. 3 della legge regionale 14 luglio 1979, n. 19, sono approvati, qualunque sia l'importo, dall'Amministrazione Provinciale di Campobasso, su parere del Capo dell'Ufficio Tecnico Provinciale.

Art. 2

Nello stato di previsione della spesa del bilancio 1980, sono introdotte le variazioni di competenza e di cassa descritte nel prospetto annesso alla presente legge.

Art. 3

La presente legge è dichiarata urgente ai sensi e per gli effetti dell'art. 127 della Costituzione e dell'art. 38 dello Statuto ed entra in vigore il giorno successivo a quello della sua  pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
