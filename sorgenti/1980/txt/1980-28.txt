
36.Turismo e industria alberghiera

Bollettino
Bollettino Ufficiale n. 11 del 31/05/80

Oggetto
Turismo - Incentivazione - Interventi - Disciplina - Integrazioni

Abrogazioni


Modifiche


Legge Regionale 21 Maggio 1980, n. 16

Norme integrative delle leggi regionali 2 settembre 1977, n. 31 e 5 settembre 1978, n. 19

Art. 1

Tra le opere indicate dall'art. 3 della legge regionale 2 settembre 1977, n. 31 - lettera a) ed ammesse a benefici di cui agli artt. 1 e 10 della legge regionale 5 settembre 1978, n. 19, è  compreso l'acquisto di immobili, con annesse eventuali aree di servizio, da destinarsi, anche mediante la loro ristrutturazione, trasformazione, ampliamento, adattamento, ammodernamento e   miglioramento, alle attività di cui al predetto art. 3 - lettera a) della sopracitata legge regionale n. 31 del 1977.

Ai benefici degli interventi finanziati di cui ai citati artt. 1 e 10 della legge regionale 5 settembre 1978, n. 19, è concesso, per le iniziative di cui al precedente comma, il contributo in conto   capitale nella misura del 40% della spesa riconosciuta ammissibile.

La Giunta Regionale è autorizzata ad erogare tali finanziamenti, previa esibizione di atto notarile di acquisto.

Art. 2

Le misure dei contributi di cui agli artt. 1 e 10 della legge regionale 5 settembre 1978, n. l9 sono aumentate dell'ulteriore 10% della spesa riconosciuta ammissibile, per le società e cooperative delle zone interne o montane del territorio regionale caratterizzato da una larga partecipazione associativa, con un numero di soci comunque non interiore a 50 (cinquanta), ed aventi, fra gli scopi statutari, la valorizzazione turistica delle predette zone.

Art. 3

L'art. 5 della legge regionale 5 settembre 1978, n. 19, che abrogava l'articolo 9 della legge regionale 2 settembre 1977, n. 31, è a sua volta soppresso e sostituito dal seguente:

<<I contributi sono corrisposti ai soggetti beneficiari ad opera ultimata e funzionante previa presentazione della seguente documentazione:

1) certificato di inizio e fine dei lavori;

2) licenza di esercizio;

3) relazione esplicativa redatta dal direttore dei lavori contenente anche la dichiarazione attestante la conformità al progetto originario.

In corso d'opera possono essere corrisposti acconti fino ad un massimo del 70% previa presentazione dei seguenti documenti:

a) certificato di inizio lavori;

b) relazione esplicativa redatta dal direttore dei lavori contenente anche la dichiarazione attestante la percentuale di avanzamento dei lavori regolarmente eseguiti in conformità al   progetto originario.

La vigilanza e l'accertamento sull'attuazione delle iniziative ammesse a contributo è demandata alle strutture operative dell'Assessorato Regionale ai Lavori Pubblici.

Per gli acquisti ed i rinnovi di attrezzature il contributo è corrisposto su presentazione di fatture previo sopralluogo dei funzionari dell'Assessorato Regionale del Turismo per gli accertamenti relativi.

Art. 4

Le disposizioni di cui alla presente legge si applicano anche agli interventi già ammessi a finanziamento ai sensi delle leggi regionali 2 settembre 1977, n. 31 e 5 settembre 1978, n. 19.

A tali fini i beneficiari interessati dovranno presentare apposita domanda all'Assessorato competente nel termine perentorio di 30 giorni dalla data di entrata in vigore della presente legge.

Art. 5

L'onere della spesa derivante dall'applicazione della presente  legge è iscritta a carico del capitolo 53200 del bilancio regionale per l'esercizio 1980.

Art. 6

La presente legge è dichiarata urgente ai sensi del secondo comma dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
