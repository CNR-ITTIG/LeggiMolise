
06.Consiglieri regionali e gruppi consiliari

Bollettino
Bollettino Ufficiale n. 15 del 16/08/88

Oggetto
Consiglieri regionali - Indennità - Decorrenza - Riordino

Abrogazioni
Abrogata intera legge dalla legge n. 16/1997 art. 9

Modifiche


Legge Regionale 10 Agosto 1988, n. 19

Riordino delle norme regolanti le decorrenze delle indennità previste dalla legge regionale 31 marzo 1972, n. 3 e successive modifiche.

ART. 1

La corresponsione dell'indennità di carica, di presenza e di missione ai Consiglieri Regionali,   decorre dal giorno della loro proclamazione e cessa il giorno precedente quella dei nuovi eletti.

Ai Consiglieri che cessano dalla carica, o che subentrano nella stessa, nel corso della legislatura, le indennità di cui al primo comma sono corrisposte - rispettivamente - fino a quando   viene meno o da quando matura il diritto di partecipare alle sedute del Consiglio.

Il trattamento spettante ai Consiglieri che svolgono una delle funzioni previste dall'art. 6 della legge regionale 31 marzo 1972, n. 3, è corrisposto a decorrere dalla data di assunzione della carica e per tutta la durata della stessa.

ART. 2

La norma di cui all'art. 6 della legge regionale 31 marzo 1972, n. 3, prima parte, va interpretata nel   senso di riferirsi soltanto ai Consiglieri eletti per la prima volta, e non ai Consiglieri già in carica e   rieletti, per i quali non sussiste soluzione di continuità nel mandato.

ART. 3

Tutte le norme incompatibili con l'art. 1) della presente legge sono abrogate.

ART. 4

La presente legge sarà pubblicata sul Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
