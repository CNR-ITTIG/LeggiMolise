
06.Consiglieri regionali e gruppi consiliari

Bollettino
Bollettino Ufficiale n. 06 del 01/04/88

Oggetto
Consiglieri regionali - Rimborsi e indennità - Integrazioni

Abrogazioni
Abrogata intera legge dalla legge n. 16/1997 art. 9

Modifiche


Legge Regionale 25 Marzo 1988, n. 9

Modifica alla legge regionale 7 aprile 1986, n. 8.

ART. 1

L'art. 2 della legge regionale 4 gennaio 1982, n. 1, già sostituito dall'art. 1 della legge regionale 7   aprile 1986, n. 8, è così ulteriormente sostituito:

<<Con decorrenza 1° gennaio 1988 la misura del rimborso per presenza e permanenza spettante ai  componenti del Consiglio Regionale per la partecipazione alle riunioni del Consiglio,   dell'Ufficio di Presidenza, della Giunta, delle Commissioni Permanenti e Temporanee, della   Conferenza dei Capigruppo e del Collegio dei Revisori dei Conti è pari a quella fissata con legge   27 dicembre 1985, n. 816, per i Consiglieri di provincia con popolazione oltre 1.000.000 di  abitanti.

Ai componenti del Consiglio Regionale residenti in Comuni distanti oltre 10 chilometri dal capoluogo e che non abbiano in assegnazione un'auto della  Regione è dovuta, altresì, un'indennità chilometrica pari ad un quinto del prezzo di un litro di benzina super vigente nel tempo>>.

ART. 2: NORMA FINANZIARIA

Al finanziamento e quantificazione degli oneri derivanti dalla presente legge si provvede con la   stessa legge approvativa dei bilanci annuali, così come previsto dall'art. 33 della legge regionale di contabilità 3 dicembre 1977, n. 44.

ART. 3

La presente legge è dichiarata urgente ai sensi del primo comma dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua   pubblicazione nel Bollettino Ufficiale della Regione Molise.

È fatto obbligo a chiunque spetti di osservarla e farla osservare come legge della Regione Molise.
