
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 24 del 29/12/88

Oggetto
Assestamento del bilancio 1988 della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 29 Dicembre 1988, n. 26

<<Articolo 36 legge di contabilità regionale 3 dicembre 1977, n. 44. Assestamento del bilancio di competenza e di cassa 1988 e del bilancio pluriennale 1988/1990>>.

ART. 1: ASSESTAMENTO

Ai sensi e per gli effetti dell'art, 36 della legge di contabilità regionale 3 dicembre 1977, n, 44, al   bilancio preventivo per l'esercizio finanziario 1988, sono introdotte le variazioni di competenza e di cassa di cui ai successivi articoli.

ART. 2: ACCERTAMENTO DEI RESIDUI

I residui attivi e passivi da iscriversi nel bilancio 1988 sono determinati negli importi accertati con   il conto consuntivo generale per l'esercizio finanziario 1987.

ART. 3: VARIAZIONI ALLE PREVISIONI DI ENTRATE DI COMPETENZA

Nello stato di previsione delle entrate di competenza dell'esercizio finanziario 1988 sono   introdotte le variazioni di cui alle tabelle n, 1 e n. 2 annesse alla presente legge.

ART. 4: VARIAZIONI ALLE PREVISIONI DI USCITE DI COMPETENZA

Nello stato di previsione delle uscite di competenza dell'esercizio finanziario 1988 sono introdotte le variazioni di cui alle tabelle n. 3 e n. 4 annesse alla presente legge.

ART. 5: VARIAZIONE ALLE PREVISIONI DI CASSA

In conseguenza delle variazioni intervenute nei residui attivi e passivi e nelle previsioni di   competenza, le iscrizioni di stanziamenti di cassa dei singoli capitoli di entrata e di uscita del   bilancio per l'esercizio finanziario 1988, sono modificate secondo le indicazioni riportate nelle   tabelle nn. 1, 2, 3 e 4 annesse alla presente legge.

ART. 6: AVANZO DI AMMINISTRAZIONE

Ai sensi della lettera <<B>> dell'articolo 36 della legge di contabilità regionale 3 dicembre 1977, n. 44, all'avanzo presunto di amministrazione già iscritto all'attivo del bilancio di previsione per l'esercizio finanziario 1988 in  L. 96.200.000.000, viene iscritta la minore somma di L. 3.832.899.498, restando determinato in L. 92.367.100.502 l'avanzo accertato al 31 dicembre 1987.

ART. 7: ANNUALITÀ DEL BILANCIO

L'esercizio finanziario 1988 ha la durata di un anno e coincide con l'anno solare.

Per gli incassi e i versamenti delle entrate accertate e per il pagamento delle spese impegnate   entro il 31 dicembre 1988, la chiusura dei conti avviene anch'essa al 31 dicembre 1988.

ART. 8: PUBBLICAZIONE

La presente legge è dichiarata urgente ed entra in vigore nello stesso giorno della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
