
04.Assistenza sociale, volontariato

Bollettino
BOLLETTINO UFFICIALE DELLA REGIONE MOLISE N. 3 del 16 febbraio 2009

Oggetto
Riconoscimento e promozione delle società di mutuo soccorso - Legge regionale 24 marzo 2000 n. 18 - Modifiche

Abrogazioni


Modifiche


LEGGE REGIONALE 10 febbraio 2009, n. 3.

Modifiche ed integrazioni agli articoli 2, 3, 4, 6 ed 8 della legge regionale 24 marzo 2000, n. 18, ad oggetto: "Interventi a favore delle Società operaie - Società operaie di mutuo soccorso operanti nel Molise".

Art. 1

(Modifiche all'articolo 2 della legge regionale 24 marzo 2000, n. 18)

1. Il comma 1 dell'articolo 2 della legge regionale 24 marzo  2000, n. 18 (Interventi a favore delle Società operaie - Società operaie di mutuo soccorso operanti in Molise), è sostituito dal seguente: 

"1. È istituita, presso l'Assessorato regionale alle Politiche sociali, la Consulta per la mutualità integrativa.". 

2. Il comma 2 dell'articolo 2 della legge regionale 24 marzo 2000, n. 18, è sostituito dal seguente: 

"2. Alla Consulta per la mutualità integrativa competono il parere sui progetti e sugli interventi previsti all'articolo 7 nonché gli altri compiti ad essa attribuiti dalla presente legge.". 

3. Il comma 3 dell'articolo 2 della legge regionale 24 marzo 2000, n. 18, è sostituito dal seguente: 

"3. La Consulta per la mutualità integrativa, presieduta dall'Assessore alle politiche sociali o da un suo delegato, è costituita dai seguenti componenti: 

a)  il Direttore della Direzione generale competente; 

b)  il Responsabile del Servizio programmazione politiche sociali e coordinamento terzo settore; 

c)  il Responsabile del Servizio assistenza socio-sanitaria; 

d)  il Responsabile del Servizio promozione e tutela dell'occupazione; 

e)  un Rappresentante designato dalle associazioni di categoria che raggruppano le S.M.S. operanti nella regione.". 

Art. 2

(Modifiche all'articolo 3 della legge regionale 24 marzo 2000, n. 18)

1. Il comma 1 dell'articolo 3 della legge regionale 24 marzo 2000, n. 18, è sostituito dal seguente: 

"1. È istituito, presso l'Assessorato regionale alle politiche sociali, Servizio programmazione politiche sociali e coordinamento Terzo settore, l'Albo regionale delle Società operaie - Società operaie di mutuo soccorso.". 

2. Il comma 3 dell'articolo 3 della legge regionale 24 marzo 2000, n. 18, è sostituito dal seguente: 

"3. Le istanze devono essere indirizzate alla Direzione generale regionale competente, Servizio programmazione politiche sociali e coordinamento Terzo settore, che, nel termine di sessanta giorni dal ricevimento, verifica se la società abbia esercitato ed eserciti attività mutualistica e persegua i fini dettati dall'articolo 1 della legge 15 aprile 1886, n. 3886, e, qualora sussistano i requisiti, provvede all'iscrizione all'Albo.". 

3. I commi 4 e 5 dell'articolo 3 della legge regionale 24 marzo 2000, n. 18, sono abrogati. 

Art. 3

(Modifiche all'articolo 4 della legge regionale 24 marzo 2000, n. 18)

1.  All'articolo 4, comma 1, lettera c), della legge regionale 24 marzo 2000, n. 18, dopo le parole: "agevolazioni regionali" sono aggiunte le parole: ", entro e non oltre il 30 settembre di ogni anno". 

Art. 4

(Integrazione all'articolo 6 della legge regionale 24 marzo 2000, n. 18)

1.  All'articolo 6 della legge regionale 24 marzo 2000, n. 18, è aggiunto il seguente comma: 

"1-bis. Le SMS iscritte nell'Albo regionale presentano le istanze per l'accesso ai benefici di cui alle lettere b), c) e d) del comma 1 entro e non oltre il 30 settembre di ogni anno.". 

Art. 5

(Abrogazione dell'articolo 8 della legge regionale 24 marzo 2000, n. 18)

1. L'articolo 8 della legge regionale 24 marzo 2000, n. 18, è abrogato. 

Art. 6

(Rinvio ad atti attuativi)

1. Entro novanta giorni dalla data di entrata in vigore della presente legge la Giunta regionale, con propria deliberazione, definisce i criteri e le modalità per la concessione dei benefici previsti dall'articolo 6 della legge regionale 24 marzo 2000, n. 18. 

2. In fase di prima applicazione le istanze per l'accesso ai benefici di cui all'articolo 4 sono presentate entro 30 giorni dalla data di entrata in vigore della presente legge. 

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
