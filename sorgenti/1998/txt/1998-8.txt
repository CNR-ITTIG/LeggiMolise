
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 16 del 14/08/98

Oggetto
Istituto zooprofilattico sperimentale -G. Caporale- Organi - Indennità - Determinazione

Abrogazioni


Modifiche


Legge Regionale 4 Agosto 1998, n. 13

Modifiche ed integrazioni dell'articolo 24 della legge regionale n. 1/79 ad oggetto <<Regionalizzazione dell'Istituto Zooprofilattico Sperimentale dell'Abruzzo e del Molise "G. Caporale", ai sensi della legge 23 dicembre 1975, n. 745>>

Art. 1

L'art. 24 dell'accordo tra la Regione Abruzzo e la Regione Molise per l'organizzazione e la gestione dell'Istituto Zooprofilattico Sperimentale <<G. Caporale>> di Teramo di cui alla legge regionale 4 gennaio 1979, n. 1 è sostituito con il seguente:

Art. 24: INDENNITÀ AI COMPONENTI DEGLI ORGANI DELL'ENTE

Ai componenti del Consiglio di Amministrazione che non siano dipendenti dell'Istituto e delle Regioni interessate, per ogni giornata di partecipazione alle sedute spetta un gettone di presenza di L. 100.000.

Al Presidente del Consiglio ed al Commissario Straordinario di cui all'art. 12, c. 2, spetta una indennità mensile Pari al 50% del compenso mensile corrisposto ai Consiglieri Regionali.

Ai componenti il Collegio Sindacale ai sensi del comma 5 dell'art. 3 del Decreto legislativo 30 giugno 1993, n. 270 spetta l'indennità prevista al comma 13 dell'art. 3 del Decreto legislativo 30 dicembre 1992 n. 502.

Ai Membri del Consiglio di Amministrazione ed ai Componenti il Collegio Sindacale spetta altresì, oltre il rimborso delle spese di viaggio, l'indennità di missione in quanto dovuta nella misura e con le modalità previste dalla vigente normativa statale.

La presente legge sarà pubblicata sul Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
