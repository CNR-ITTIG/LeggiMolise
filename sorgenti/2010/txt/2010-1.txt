


Bollettino
BOLLETTINO UFFICIALE DELLA REGIONE MOLISE N. 29 del 11 ottobre 2010.

Oggetto
Raccolta e commercializzazione dei funghi epigei - Disciplina - Modifiche ed integrazioni

Abrogazioni


Modifiche


LEGGE REGIONALE 8 ottobre 2010, n. 17.

Modifiche alla Legge Regionale 19 Febbraio 2008, n. 4, recante 'Nuova Disciplina in Materia di Raccolta e Commercializzazione dei Funghi Epigeì

Art. 1 

1. Alla legge regionale 19 febbraio 2008, n. 4 (Nuova disciplina in materia di raccolta e commercializzazione dei funghi epigei) sono apportate le seguenti modifiche ed integrazioni: 

a) all'articolo 2, è aggiunto il seguente comma: "6-bis. Sono esonerati dall'obbligo del versamento del contributo amministrativo annuale i raccoglitori residenti nel Molise che abbiano compiuto il sessantacinquesimo anno di età."; 

b) all'articolo 3, comma 1, la lettera c) è sostituita dalla seguente: "c) copia della ricevuta di versamento del contributo amministrativo di cui al comma 4, fatta esclusione per coloro che hanno compiuto il sessantacinquesimo anno di età."; 

c) all'articolo 4, è aggiunto il seguente comma: "5-bis. In deroga a quanto stabilito all'articolo 2, comma 2, il tesserino d'idoneità può essere rilasciato a coloro che hanno trasferito la propria residenza nella regione Molise e che siano gia in possesso del titolo abilitativo o autorizzativo o di altro documento previsto dalla normativa della regione di provenienza."; 

d) all'articolo 7, comma 2, dopo le parole ", da installare a sua cura e spese,", aggiungere le parole "previa comunicazione alla Provincia competente per territorio,"; 

e) all'articolo 9, il comma 1 è sostituito dal seguente: "1. Per comprovati motivi scientifici o in occasione di mostre e manifestazioni di accertata rilevanza scientifica, il Servizio regionale competente può rilasciare speciali autorizzazioni per la raccolta di funghi epigei determinando il periodo di validità dell'autorizzazione e le persone autorizzate."; 

f) all'articolo 9, il comma 2 è abrogato; 

g) all'articolo 18, la rubrica è sostituita dalla seguente: "Certificazione sanitaria". 

Art. 2 

Entrata in vigore 

1.La presente legge entra in vigore il giorno sucessivo a quello della sua pubblicazione sul Bollettino ufficiale della Regione Molise. La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
