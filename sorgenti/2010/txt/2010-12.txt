
37.Tutela della salute umana, animale e dell'ambiente, servizio sanitario, alimentazione

Bollettino
BOLLETTINO UFFICIALE DELLA REGIONE MOLISE N. 6 del 1 marzo 2010.

Oggetto
Ex Unità sanitarie locali  - Legge 23 dicembre 1994, n. 724 - Gestioni a stralcio - Chiusura

Abrogazioni


Modifiche


LEGGE REGIONALE 22 febbraio 2010, n. 7.

Chiusura delle gestioni a stralcio delle ex Unità sanitarie locali (legge 23 dicembre 1994, n. 724).

Art. 1

(Cessazione delle gestioni)

1. Le gestioni a stralcio delle ex UU.SS.LL., istituite con legge del 23 dicembre 1994, n. 724, allo scopo di disciplinare contabilmente il passaggio delle Unità sanitarie locali alle Aziende sanitarie locali, cessano la loro attività a decorrere dal 1° aprile 2010. 

Art. 2

(Linee guida)

1. Con l'entrata in vigore della presente legge, la Giunta regionale adotta apposite linee guida al fine di definire criteri e modalità di chiusura delle gestioni a stralcio. 

Art. 3

(Trasferimento delle situazioni debitorie)

1. A far data dal 1° aprile 2010 tutte le situazioni debitorie residuali sono trasferite alla Regione. La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
