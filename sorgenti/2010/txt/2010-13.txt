
14.Governo del territorio, urbanistica, edilizia

Bollettino
BOLLETTINO UFFICIALE DELLA REGIONE MOLISE N. 4 del 16 febbraio 2010.

Oggetto
Edilizia - Misure straordinarie per il sostegno del settore - Disciplina - Modifiche

Abrogazioni


Modifiche


LEGGE REGIONALE 12 febbraio 2010, n. 6.

Modifiche alla legge regionale 11 dicembre 2009, n. 30, ad oggetto: "Intervento regionale straordinario volto a rilanciare il settore edilizio, a promuovere le tecniche di bioedilizia e l'utilizzo di fonti di energia alternative e rinnovabili, nonché a sostenere l'edilizia sociale da destinare alle categorie svantaggiate e l'edilizia scolastica".

Art. 1

1. Alla legge regionale 11 dicembre 2009, n. 30 (Intervento regionale straordinario volto a rilanciare il settore edilizio, a promuovere le tecniche di bioedilizia e l'utilizzo di fonti di energia alternative e rinnovabili, nonché a sostenere l'edilizia sociale da destinare alle categorie svantaggiate e l'edilizia scolastica), e successive modificazioni e integrazioni, sono apportate le seguenti modifiche: 

a) all'articolo 2, comma 5, è soppresso il secondo periodo; 

b) all'articolo 8, il comma 3 è sostituito dal seguente: "3. È fatto salvo quanto stabilito dal decreto legislativo 22 gennaio 2004, n. 42, e successive modificazioni, per gli immobili aventi valore culturale o paesaggistico."; 

c) all'articolo 8, comma 4, è soppresso il secondo periodo; 

d) all'articolo 11, comma 2, sono soppresse le seguenti parole: ", salvo il caso di inadempienza di cui all'articolo 8, comma 3, per il quale l'interessato può richiedere direttamente l'autorizzazione ambientale alla Soprintendenza per i Beni Architettonici e Paesaggistici del Molise. In questo caso l'autorizzazione rilasciata dalla Soprintendenza sostituisce anche quella subdelegata ai Comuni ai sensi della legge regionale n. 16/1994"; 

e) all'articolo 11, il comma 7 è abrogato; 

f) all'articolo 16, comma 1-bis, dopo le parole "e degli architetti", sono aggiunte le seguenti parole: "nonché da un rappresentante designato d'intesa dalle associazioni dei costruttori edili ANCE e ACEM operanti nella regione". 

Art. 2

1. La presente legge entra in vigore il giorno successivo a quello della sua pubblicazione nel Bollettino Ufficiale della Regione Molise. La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
