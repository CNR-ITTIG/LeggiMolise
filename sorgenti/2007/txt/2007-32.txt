
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
BOLLETTINO UFFICIALE DELLA REGIONE MOLISE - N. 02 del 10 gennaio 2007

Oggetto
Bilancio regionale 2007 - Esercizio provvisorio - Autorizzazione

Abrogazioni


Modifiche


LEGGE REGIONALE 8 gennaio 2007, n. 1.

Autorizzazione all'esercizio provvisorio del bilancio regionale per l'esercizio finanziario 2007.

Art. 1

1. La Giunta Regionale è autorizzata a gestire provvisoriamente, fino a quando non sia approvato con legge e non oltre il 28 febbraio 2007, il bilancio preventivo della Regione per l'esercizio finanziario 2007, con le modalità e le disposizioni previste dall'articolo 10 della legge regionale 7 maggio 2002, n. 4 e secondo lo stato di previsione del relativo disegno di legge presentato al Consiglio Regionale.

2. Qualora l'iter legislativo di cui al punto 1. del presente articolo non sia concluso entro la data indicata, è autorizzata, ai sensi del punto 1, dell'articolo 10, della legge regionale 7 maggio 2002, n. 4, la proroga della gestione provvisoria del bilancio fino al 30 aprile 2007.

Art. 2

1. L'autorizzazione di cui all'articolo 1 della presente legge è estesa agli Enti dipendenti dalla Regione.

Art. 3

Entrata in vigore

1. La presente legge entra in vigore il giorno della sua pubblicazione sul Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
