
23.Ordinamento sportivo e promozione dello sport

Bollettino
Bollettino Ufficiale n. 15 del 01/08/94

Oggetto
Sport - Impianti sportivi - Costruzione ampliamento e miglioramento - Contributi - Procedure - Modifiche

Abrogazioni


Modifiche


Legge Regionale del 26 Luglio 1994, n. 14

Modifiche ed integrazioni alla legge regionale 25 maggio 1990, n.26

ART. 1

1. La lettera a) del comma 1 dell'art. 2 della legge regionale 25 maggio 1990, n. 26, è così sostituita:

<<a) 1) a favore delle Province, dei Comuni, delle Comunità Montane e dei consorzi fra Enti Locali con la concessione dell'eventuale garanzia fideiussoria e con il concorso fino al 5% sul   tasso di interesse per i mutui che gli stessi andranno a contrarre per la costruzione, l'ampliamento ed il miglioramento di impianti sportivi, compreso l'acquisto dell'area;

2) a favore dei soggetti indicati nel secondo comma dell'art. 3 della legge 24 dicembre 1957 n. 1295, come sostituito ed integrato da successive leggi, con la concessione dell'eventuale garanzia fidejussoria e con il concorso fino ad un massimo del 5% del tasso di interesse per mutui che gli stessi andranno a contrarre per la costruzione, ampliamento e miglioramento di impianti sportivi, compreso l'acquisto dell'area >>.

2. I mutui a favore degli Enti e dei soggetti di cui alla lettera a) del comma 1 dell'art. 2 della legge   regionale 25 maggio 1990, n. 26, come sostituita dal comma della presente legge, individuati nel   piano annuale di intervento approvato dalla Giunta regionale, possono essere concessi   dall'Istituto per il Credito Sportivo con il quale la Regione stipulerà appossita convenzione.

3. Lo stesso concorso sul tasso di interesse viene concesso a favore degli Enti di cui al punto 1   della lettera a) del comma 1 dell'art. 2 della legge regionale 25 maggio 1990, n. 26, come sostituita dal comma 1 della presente legge, che contrarranno mutui con la Cassa depositi e   prestiti.

Art. 2

1. La lettera f) del comma 1 dell'art. 2 della legge regionale 25 maggio 1990, n. 26, è così   sostituita:

<< f) 1) a favore di società, regolarmente costituite, anche senza personalità giuridica, ed   effettivamente operanti sul territorio, con la concessione di contributi per l'organizzazione o lo   svolgimento di attività sportive a carattere dilettantistico per gli sports dei disabili;

2) a favore del Comitato regionale della Federazione per gli sports dei disabili, con la   concessione di contributi per corsi di formazione degli istruttori ed assistenti specializzati >>.

Art. 3

1. L'articolo 4 della legge regionale 25 maggio 1990, n. 26, è abrogato.

2. L'articolo 5 della legge regionale 25 maggio 1990, n. 26, è sostituito dal seguente:

<<Art. 5

1. Per essere ammessi al beneficio di cui al punto 1) della lettera a) del comma 1 dell'art. 2 della   presente legge, gli Enti interessati, entro e non oltre il 30 settembre di ciascun anno, devono   produrre all'Assessorato regionale competente istanza corredata di:

a) progetto generale di massima dell'opera con il parere tecnico del CONI, adeguato alle norme di   legge per l'abbattimento delle barriere architettoniche;

b) relazione illustrativa dalla quale risultino i dati sulla popolazione, sugli insediamenti residenziali e produttivi esistenti nell'ambito del territorio di competenza dell'Ente sui servizi   pubblici esistenti, sulla localizzazione dell'impianto richiesto e sul regime urbanistico dell'area individuata.

2. Per l'acquisto delle aree occorrenti per gli impianti sportivi valgono le norme che regolano   l'esecuzione delle opere pubbliche.

3. Per essere ammessi al beneficio di cui al punto   2) della lettera a) del comma 1 dell'art. 2 della   presente legge i soggetti interessati, entro e non oltre il 30 settembre di ciascun anno, devono   produrre all'Assessorato regionale competente istanza corredata di:

a) progetto generale di massima dell'opera, con il parere del CONI, adeguto alle norme per   l'abbattimento delle barriere architettoniche;

b) dichiarazione del Sindaco dal quale risulti che l' area interessata rientri in zona destinata ad   impianti sportivi;

c) riconoscimento personalità giuridica;

d) situazione patrimoniale e finanziaria;

4. Sulla base delle istanze pervenute improrogabilmente entro il termine di cui al comma precedente l' Assessorato Regionale allo Sport, sentita la Commissione consultiva per lo sport, di cui all'art. 15, predispone la proposta di piano da trasmettere entro fine anno alla Giunta   regionale >>.

Art. 4

1. L'articolo 6 della legge regionale 25 maggio 1990, n. 26, è abrogato.

2. L'articolo 7 della legge regionale 25 maggio 1990, n. 26, è sostituito dal seguente:

<<Art. 7

1. La Giunta regionale, tenuto conto del piano programmatico dello sport, ove vigente, approva,   entro il 31 maggio, il piano annuale, sentita la competente Commissione consiliare.

2. La Regione provvederà ad escludere dal piano annuale gli Enti e i soggetti di cui alla lettera a)   del comma 1 dell'art. 2 della presente legge che non avranno stipulato il mutuo entro 6 mesi dalla   data di notifica del piano stesso>>.

Art. 5

1. I commi 3 e 4 dell'art. 15 della legge regionale 25 maggio 1990, n. 26, sono sostituiti dai   seguenti:

<<3. Ai componenti la Commissione compete l'indennità pari a L. 50.000 lorde per seduta, oltre al rimborso delle spese di viaggio e all'indennità di trasferta, se dovuta.

4. Ai componenti la Commissione, dipendenti regionali, compete il solo rimborso delle spese di   viaggio.

5. La Commissione consultiva, oltre ad esprimere il prescritto parere sui programmi regionali,   ha facoltà di proposta e di relazione sullo stato delle attività sportive nella regione >>.

Art. 6

1. In fase di prima applicazione della presente legge, gli interessati possono produrre domanda   entro 60 giorni dall'entrata in vigore della legge stessa.

2. Fino all'approvazione del piano programmatico dello Sport, il piano annuale per l'impiantistica   sportiva, proposto dalla Giunta, è approvato dal Consiglio Regionale. Dopo l'approvazione del   piano programmatico, la Giunta Regionale, seguendone le indicazioni, sentita la competente   Commissione Consiliare, approva, entro il 31 maggio, il piano annuale per l'impiantistica sportiva.

Art. 7

1. La presente legge è dichiarata urgente ai sensi dell' art. 127 della Costituzione e dell'art. 38 dello Statuto ed entra in vigore il giorno successivo a quello della sua pubblicazione sul Bollettino   Ufficiale della Regione Molise.

2. È fatto obbligo a chiunque spetti di osservarla e farla osservare come legge della Regione Molise.
