
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 20 del 03/10/94

Oggetto
Assestamento del bilancio regionale 1994

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 30 Settembre 1994, n. 18

Art. 36 legge regionale di contabilità 3 dicembre 1977, n. 44 - Assestamento del bilancio di competenza e di cassa 1994.

Art. 1: ASSESTAMENTO

Ai sensi e per gli effetti dell'art. 36 della legge regionale di contabilità 3 dicembre 1977, n. 44,   al bilancio di previsione per l'esercizio finanziario 1994 sono introdotte le variazioni di competenza   e di cassa di cui ai successivi articoli.

Art. 2: ACCERTAMENTO DEI RESIDUI ATTIVI E PASSIVI

I residui attivi e passivi da iscriversi nel bilancio 1994, sono determinati negli importi accertati   con il Conto Consuntivo Generale dell'esercizio finanziario 1993 di cui alla tabella allegata alla   presente legge.

Art. 3: VARIAZIONI ALLE PREVISIONI DI ENTRATA DI COMPETENZA E CASSA

Nello stato di previsione delle entrate di competenza e di cassa dell'esercizio finanziario 1994 sono introdotte le variazioni riportate alla tabella annessa alla presente legge.

Art. 4: VARIAZIONI ALLE PREVISIONI DI USCITE DI COMPETENZA E CASSA

Nello stato di previsione delle uscite di competenza e cassa dell'esercizio finanziario 1994 sono introdotte le variazioni riportate alla tabella annessa alla presente legge.

Art. 5: AVANZO DI AMMINISTRAZIONE

Ai sensi della lettera << B >> dell'art. 36 della legge di contabilità regionale 3 dicembre 1977, n. 44 all'Avanzo presunto di Amministrazione già iscritto all'attivo del bilancio di previsione per   l'esercizio finanziario 1994 in L. 328.889.041.638, viene detratta la minore somma di L. 16.445.253.556, quale saldo finanziario negativo dell'esercizio precedente, restando rideterminato l'Avanzo accertato al 31 dicembre 1993, da L. 328.889.041.638 a Lire 312.443.788.082 così come da tabella allegata alla presente legge.

Art. 6: MUTUO A COPERTURA DEL SALDO FINANZIARIO

Ai sensi dell'art. 37 della legge di contabilità regionale 3 dicembre 1977, n. 44 la Regione Molise è autorizzata a contrarre mutuo per un importo complessivo di Lire 22.150.158.410 per far fronte al saldo finanziario negativo al termine dell'esercizio 1993.

Il mutuo sarà stlpulato ad un tasso nominale non superiore dell'11,00% oneri esclusi per la durata massima dell'ammortamento di 15 anni e minima di anni 10.

La Giunta Regionale è autorizzata, ai sensi dall'art. 38 della legge regionale di contabilità 3   dicembre 1977, n. 44 a provvedere all'assunzione del mutuo predetto con proprio atto deliberativo nei limiti, alle condizioni e con le modalità previsti dalla presente legge.

Il pagamento della annualità di ammortamento ed interessi del mutuo è garantito dalla Regione   mediante l'iscrizione con appositi capitoli di spesa nel bilancio dell'anno 1995 e per tutta la   durata del mutuo.

In via sussidiaria la Regione può dare in carico al proprio Tesoriere il versamento a favore degli   Istituti mutuanti delle rate semestrali di ammortamento e di interesse del mutuo alle scadenze stabilite, autorizzando lo stesso ad accantonare in ogni esercizio finanziario, con precedenza su ogni altro pagamento e sul totale di tutte le entrate riscosse le somme necessarie per gli adempimenti di cui ai precedenti commi.

Nel caso in cui, in sede di contrazione del mutuo, le operazioni finanziarie di cui ai precedenti   commi del presente articolo risultino diverse da quanto previsto al secondo comma, o che le   operazioni stesse in tutto o in parte debbano essere dilazionate nel tempo, o avere una durata   inferiore a quella autorizzata i riflessi corrispondenti sulla entità degli stanziamenti annui, così come la diversa decorrenza e durata nel tempo, saranno annualmente regolati con legge di bilancio.

Le spese per l'ammortamento del mutuo, sia per la parte di rimborso del capitale che per la quota   interessi rientrano fra le spese classificate obbligatorie ai sensi e per gli effetti dell'art. 18 della legge regionale 3 dicembre 1977, n. 44.

Art. 7: DIMOSTRAZIONE DELLA CAPACITÀ DELL'INDEBITAMENTO DELLA REGIONE

È allegato alla presente legge il prospetto dimostrativo della capacità d'indebitamento della   Regione, art. 37 legge regionale 3 dicembre 1977, n. 44 che costituisce anche allegato al   bilancio 1994.

Art. 8: PUBBLICAZIONE

La presente legge è dichiarata urgente ed entra in vigore nello stesso giorno della sua   pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
