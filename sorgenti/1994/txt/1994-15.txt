
13.Formazione professionale, istruzione, assistenza scolastica, edilizia scolastica, università

Bollettino
Bollettino Ufficiale n. 14 del 16/07/94

Oggetto
Acquisto di immobili da adibire a srutture abitative per gli studenti universitari

Abrogazioni


Modifiche


Legge Regionale 30 Giugno 1994, n. 9

Acquisto strutture abitative per gli studenti universitari.

Art. 1

1. La Regione, per il raggiungimento delle finalità di cui all'art. 1 della legge regionale 27 gennaio   1986, n. 3, al fine di adeguare la domanda all'offerta di strutture abitative per gli studenti universitari, in relazione alle necessità presenti e future degli stessi, provvede all'acquisto di   Immobili da Enti pubblici e da privati.

Art. 2

1. I beni immobili acquistati restano di proprietà della Regione e sono messi a disposizione   dell'Ente per il Diritto allo Studio Universitario che provvede alla gestione.

Art. 3

1. La Giunta regionale è autorizzata per le finalità dell' art. 1 ed entro i limiti stabiliti dall'art. 4   all'espletamento di tutte le pratiche, ivi compresa la partecipazione ad aste pubbliche, per   l'acquisizione di idonee strutture abittive da destinare, anche in via provvisoria, per gli studenti dell'Università del Molise.

Art. 4

1. Agli oneri derivanti dall'applicazione della presente legge, quantificati in L. 2.000.000.000, si   provvederà con successiva legge di variazione del bilancio di previsione 1994.

Art. 5

1. La presente legge è dichiarata urgente, ai sensi del 2° comma dell'art. 127 e dell'art. 38 dello   Statuto ed entra in vigore il giorno successivo a quello della pubblicazione sul Bollettino Ufficiale   della Regione.

2. È fatto obbligo, a chiunque spetti, di osservarla e di farla osservare come legge della Regione Molise.
