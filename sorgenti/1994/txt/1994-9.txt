
06.Consiglieri regionali e gruppi consiliari

Bollettino
Bollettino Ufficiale n. 17 del 01/09/94

Oggetto
Sospensione della carica del Consigliere regionale - Determinazione dell'assegno da corrispondere.

Abrogazioni


Modifiche


Legge Regionale 13 Agosto 1994, n. 15

Determinazione dell'assegno spettante al Consigliere Regionale sospeso dalla carica - Art. 2 della legge 12 gennaio 1994, n. 30.

Art. 1

1. In applicazione di quanto disposto dal comma 4 - ter dell'art. 15 della legge 19 marzo 1990, n.   55, sostituito dal comma 1 dell'art. 2 della legge 12 gennaio 1994, n. 30, al consigliere regionale   che, ai sensi del comma 4 -bis dell' art. 15 della legge 19 marzo 1990 n. 55, come sostituito   dall'art. 1 della legge 18 gennaio 1992, n. 16, sia stato sospeso dalla carica è corrisposto, per la   durata della sospensione, un assegno pari al cinquanta per cento dell' indennità di carica, quale stabilita dall'art. 2, comma 1, della legge regionale 31 marzo 1972, n. 3, come successivamente integrata e modificata.

2. L'erogazione dell'assegno stabilito al precedente comma decorre dal provvedimento che accerta la sospensione del Consigliere. Tale erogazione non può comunque avere decorrenza   anteriore alla data di entrata in vigore della legge 12 gennaio 1994, n. 30.

Art. 2

1. All'onere finanziario derivante dall'applicazione della presente legge è fatto fronte con i fondi stanziati nel capitolo n. 100 del bilancio di previsione per l'anno 1994.

Art. 3

1. La presente legge è dichiarata urgente ai sensi dell' articolo 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua   pubblicazione nel Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
