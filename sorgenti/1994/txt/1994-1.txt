
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 26 del 21/12/94

Oggetto
Oneri connessi alla formazione del personale - Fissazione a carico delle quote del Fondo Sanitario Nazionale assegnata alla Regione

Abrogazioni
Abrogata intera legge dalla legge n. 31/2000 art. 1

Modifiche


Legge Regionale 19 Dicembre 1994, n. 23

Formazione del personale sanitario infermieristico, tecnico della riabilitazione.

Art. 1

1. In attesa della compiuta attuazione delle disposizioni di cui all'articolo 6 terzo comma D.L. n. 502/1992, che reca la nuova disciplina della formazione del personale in parola, gli oneri connessi alla formazione del personale sanitario infermieristico, tecnico e della riabilitazione, anche riferiti al funzionamento delle scuole di formazione e dei relativi organismi di amministrazione nonché alla concessione degli assegni di studio nella misura fissata dalla Giunta Regionale, sono a carico della quota del Fondo Sanitario Nazionale assegnata annualmente alla Regione.

2. La spesa occorrente è quantificata in ulteriori lire 6.000.000.000 per garantire il completamento degli studi agli studenti che frequentano i corsi formativi e graverà sul cap. 34100 del bilancio regionale.

Art. 2

1. La presente legge è dichiarata urgente ai sensi dell' articolo 127 della Costituzione e dell'articolo 38 dello Statuto Regionale ed entra in vigore il giorno successivo alla sua pubblicazione sul Bollettino Ufficiale della Regione.

2. È fatto obbligo a chiunque spetti di osservarla e farla osservare come legge della Regione Molise.
