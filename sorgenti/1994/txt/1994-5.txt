
02.Artigianato

Bollettino
Bollettino Ufficiale n. 23 del 16/11/94

Oggetto
Concessione del contributo - Validità delle istanze - Criteri di ammissibilità

Abrogazioni
Abrogata intera legge dalla legge n. 31/2000 art. 1, primo comma, lettera yy)

Modifiche


Legge Regionale 3 Novembre 1994, n. 19

Interpretazione autentica dell'art. 5 della legge regionale 20 giugno 1981, n. 12.

Art. 1

1. Il 1° comma dell'art. 5 della legge regionale 20 giugno 1981, n. 12 è interpretato nel senso   che sono considerati validi, ai fini della concessione del contributo in conto capitale, anche gli investimenti realizzati dalle imprese artigiane in data antecedente alla presentazione della domanda, comprese le pratiche pregresse.

2. Il periodo utile per l'ammissibilità della spesa sarà fissato dai criteri annuali di cui all'art. 2   della predetta legge regionale.

Art. 2

1. La presente legge è dichiarata urgente ai sensi dell' articolo 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua   pubblicazione sul Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
