
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 11 del 16/06/92

Oggetto
Inquadramento anche in sovrannumero del personale in posizione di comando o di distacco presso la Regione

Abrogazioni


Modifiche


Legge Regionale 8 Giugno 1992, n. 17

Modifiche ed integrazioni alla legge regionale n. 16 del 12 settembre 1991 riguardante <<Norme per l'inquadramento del personale comandato>>.

ART. 1

1. La legge regionale n. 16 del 12 settembre 1991 << Norme per l'inquadramento del personale comandato >> è modificata come segue:

L'articolo 3 è sostituito dal seguente:

"1. L'inquadramento del personale di cui al precedente articolo 1, fatti salvi i posti riservati per legge ai concorsi speciali previsti dall'articolo 34 della legge regionale 29 aprile 1985, n.13, e dall'articolo 57 della legge regionale 23 novembre 1988, n. 24, e quelli già impegnati per assunzioni dall'esterno, è disposto anche in sovrannumero, nei limiti dell'organico globale dell' Ente">>.

Art. 2

1. Agli oneri derivanti dall'attuazione della presente legge si farà fronte mediante utilizzo delle somme stanziate negli appositi capitoli di bilancio regionale 1992 inerenti al personale e che verranno stanziati nei bilanci degli anni successivi nei capitoli relativi al trattamento economico, previdenziale ed assistenziale del personale regionale.

Art. 3

1. La presente legge è dichiarata urgente, ai sensi e per gli effetti dell'art. 127, secondo comma, della Costituzione ed entra in vigore il giorno successivo a quello della sua pubblicazione sul Bollettino Ufficiale della Regione.

2. È fatto obbligo, a chiunque spetti di osservarla e di farla osservare come legge della Regione Molise.
