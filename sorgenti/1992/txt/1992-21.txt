
27.Procedimento amministrativo, semplificazione amministrativa, semplificazione del sistema normativo

Bollettino
Bollettino Ufficiale n. 04 del 29/02/92

Oggetto
Attuazione dei programmi cofinanziati

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 18 Febbraio 1992, n. 6

Norme di attuazione dei programmi cofinanziati dalla C.E.E.

Art. 1

1. Per i provvedimenti di attuazione e di aggiornamento dei programmi e delle schede in essi contenuti cofinanziati dalla Comunità Economica Europea si applicano le procedure di cui all'art. 1 comma 2 della legge regionale 9 gennaio 1989, n. 1.

2. Il parere di cui all'art. 1 comma 2 della legge regionale 1/89 per i provvedimenti attuativi di programmi già approvati dal Consiglio Regionale contenenti l'indicazione analitica degli  interventi da effettuare deve essere reso entro 30 giorni dalla  data dell'arrivo in Commissione.

Trascorso tale termine si  prescinde dal parere.

Art. 2

1. Le disposizioni di cui all'art. 19 della legge regionale n. 22 del 1990 si applicano anche ai programmi finanziati dalla C.E.E. e, comunque, a tutti i programmi dell'intervento straordinario di competenza  regionale.

Art. 3

1. La presente legge è dichiarata urgente ai sensi del secondo comma dell 'art. 127 della Costituzione e dell' art. 38 dello Statuto regionale ed entra in vigore il giorno successivo a   quello della sua pubblicazione nel Bollettino Ufficiale della Regione.

2. È fatto obbligo a chiunque spetti di osservarla come legge della  Regione Molise.
