
34.Trasporti e viabilità, navigazione nelle acque interne

Bollettino
BOLLETTINO UFFICIALE DELLA REGIONE MOLISE - N. 28 del 5 ottobre 2006

Oggetto
Disciplina della navigazione sulle acque interne - Modifiche

Abrogazioni


Modifiche


LEGGE REGIONALE 2 ottobre 2006, n. 37.

Modifiche alla legge regionale legge regionale 23 dicembre 1998, n. 18, recante: "Disciplina della navigazione sulle acque interne".

Art. 1

1.  Il comma 4 dell'articolo 3 della legge regionale 23 dicembre 1998, n. 18, è abrogato.

2.  L'articolo 4 della legge regionale 23 dicembre 1998, n. 18, è sostituito dal seguente:

"Art. 4

(Divieti di navigazione)

1.  È fatto divieto di mettere in acqua qualsiasi tipo di natante dotato di motore nei bacini artificiali.

2. Il divieto non si applica nei seguenti casi:

a) imbarcazioni a motore utilizzate per lo svolgimento dei compiti di sorveglianza, di salvataggio e di altri compiti e servizi di pubblica utilità;

b) imbarcazioni a propulsione elettrica adibite a fini turistici, all'uopo autorizzate dalla Provincia.

3.  La navigazione deve avvenire ad almeno 500 metri dalle opere di presa e con un livello dell'acqua non inferiore a 5 metri rispetto a quello di massima ritenuta.

4.  Nelle zone a canneto e in quelle fangose è vietata la navigazione con qualsiasi tipo di unità. Nelle zone a rilevanza naturalistica la navigazione è soggetta alle verifiche di compatibilità previste dalla normativa di riferimento.".

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
