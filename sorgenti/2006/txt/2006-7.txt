
12.Flora, fauna, caccia, pesca e fruizione della produzione naturale e spontanea

Bollettino
BOLLETTINO UFFICIALE DELLA REGIONE MOLISE - N. 28 del 5 ottobre 2006

Oggetto
Tartufi freschi o conservati - Raccolta - Lavorazione e commercializzazione - Disciplina - Ulteriori modifiche

Abrogazioni


Modifiche


LEGGE REGIONALE 2 ottobre 2006, n. 36.

Ulteriori modifiche alla legge regionale 27 maggio 2005, n. 24, concernente: "Nuova disciplina della raccolta, della coltivazione e della commercializzazione dei tartufi".

Art. 1

1. All'art. 4 della legge regionale n. 27 maggio 2005, n. 24, dopo il comma 9, aggiungere il seguente:

"9BIS, il riconoscimento di tartufaia controllata può essere concesso solo nelle aree individuate nelle zone geografiche di raccolta di cui all'art. 13, comma 2.

Inoltre non si possono riconoscere 'tartufaie controllate o riservaté negli alvei, nel piano e nelle scarpe degli argini dei fiumi, torrenti, rivi, scolatoi pubblici di proprietà demaniale, anche se confinanti con terreni condotti dai privati stessi.'.

2. Al comma 2 dell'art. 5 della legge regionale n. 24/2005 aggiungere in fine il seguente periodo: 'La costituzione di consorzi volontari può essere effettuata nelle zone geografiche di raccolta di cui all'art. 13, comma 2.'.

3. Al comma 2 dell'art. 8 della legge regionale n. 24/2005 le parole: 'La ricerca è altresì vietata nella giornata di sabato, tranne che nelle tartufaie controllate e coltivate.', sono soppresse.

4. I commi 2 e 3 dell'art. 21 della legge regionale n. 24/ 2005 sono abrogati.

Art. 2

1. All'articolo 8, comma 3, della legge regionale 27 maggio 2005, n. 24, dopo l'espressione "pedo-climatiche" è inserito il punto. Inoltre è soppresso il periodo successivo.

Art. 3

1. La presente legge entra in vigore il giorno successivo a quello della sua pubblicazione nel Bollettino Ufficiale della Regione Molise.

 La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
