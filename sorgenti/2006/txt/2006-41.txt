
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE - N. 2 del 8 febbraio 2006

Oggetto
Commissione per l'autoriforma del Molise - Ricostituzione.

Abrogazioni


Modifiche


LEGGE REGIONALE 8 febbraio 2006, n. 2.

Ricostituzione della Commissione per l'Autoriforma del Molise.

Art. 1

1. La Commissione consiliare a carattere temporaneo per l'Autoriforma del Molise, istituita con la legge regionale 22 aprile 2002, n. 3, è ricostituita e permane in funzione sino al termine della legislatura in corso alla data di entrata in vigore della presente legge.

2. Il presidente, il vicepresidente ed il segretario della Commissione per l'Autoriforma del Molise in carica al 31 dicembre 2005 sono confermati nella carica fino al 30 giugno 2006. Al presidente, al vicepresidente ed al segretario, in carica alla data di entrata in vigore della presente legge, subentrano dal 1° luglio 2006 i consiglieri che li hanno immediatamente preceduti nelle rispettive cariche.

3. Per l'organizzazione ed il funzionamento della Commissione per l'Autoriforma del Molise continuano ad applicarsi le disposizioni contenute nella legge regionale 22 aprile 2002, n. 3.

Art. 2

1. Agli oneri derivanti dall'applicazione della presente legge - previsti in Euro 100.000,00 - si farà fronte con la legge di approvazione del bilancio regionale di previsione per l'anno 2006.

Art. 3

1. La presente legge entra in vigore il giorno successivo a quello della sua pubblicazione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
