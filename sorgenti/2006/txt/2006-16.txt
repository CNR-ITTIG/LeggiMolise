
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE - N. 25 del 1° settembre 2006

Oggetto
Consorzio per lo sviluppo industriale di Campobasso-bojano - Concessione di garanzie fideiussorie

Abrogazioni


Modifiche


LEGGE REGIONALE 29 agosto 2006, n. 27.

Concessione di garanzie fidejussorie in favore del Consorzio per lo sviluppo industriale di Campobasso-Bojano.

Art. 1

Finalità

1.  Al fine di promuovere una politica strutturale di rilancio del Consorzio per lo sviluppo industriale di Campobasso-Bojano, la Regione Molise concede garanzie fidejussorie per l'accensione di un mutuo in favore del Consorzio per lo sviluppo industriale di Campobasso-Bojano per l'importo di Euro 2.500.000,00.

2.  Considerato che la quota di rischio totale garantita dalla Regione è pari ad € 2.500.000,00, la Regione destina, inoltre, nel bilancio di previsione per l'esercizio finanziario 2007 la somma complessiva di € 190.000,00 per la copertura finanziaria della relativa quota di rischio, e così di seguito per ciascuno dei 24 anni dell'ammortamento del relativo mutuo.

Art. 2

Soggetto beneficiario della garanzia

1.  La garanzia fidejussoria è concessa in favore del Consorzio per lo sviluppo industriale di Campobasso-Bojano.

Art. 3

Durata

1.  La durata della garanzia fidejussoria concessa è pari a 24 anni e comunque fino alla totale estinzione del debito garantito.

Art. 4

Obbligazione specifica e generica

1.  La fidejussione garantisce tutto quanto dovuto dal debitore principale, per capitale interessi, anche moratori, ed ogni altro accessorio nonché per ogni spesa, anche di carattere giudiziario ed ogni altro onere tributario.

2.  La Regione Molise s'impegna altresì a rimborsare alla banca le somme che dalla stessa fossero state incassate in pagamento di obbligazioni garantite e che dovessero essere restituite a seguito di annullamento, inefficacia o revoca dei pagamenti stessi, o per qualsiasi altro motivo.

3.  La Regione Molise resta altresì impegnata a rimborsare alla banca le somme che quest'ultima riconoscesse ad altri in via transattiva per porre fine ad una lite già iniziata o per prevenire una lite che potrebbe sorgere in ordine alla validità o all'efficacia dei pagamenti precedentemente conseguiti dalla banca stessa ed inerenti ad obbligazioni garantite dalla Regione stessa.

Art. 5

Copertura finanziaria della relativa quota di rischio

1.  La quota di rischio totale è stabilita in € 2.500.000,00.

2.  Considerato che la quota di rischio totale garantita dalla Regione è pari ad Euro 2.500.000,00 1a Regione Molise provvede alla relativa copertura finanziaria destinando nel bilancio di previsione relativo all'anno 2007 e seguenti, per ciascuno dei 24 anni dell'ammortamento del mutuo, la somma di Euro 190.000,00.

 La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
