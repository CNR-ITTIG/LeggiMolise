
14.Governo del territorio, urbanistica, edilizia
17.Lavori pubblici e acquedotti

Bollettino
Bollettino Ufficiale n. 08 del 15/04/95

Oggetto
Snellimento delle procedure e deleghe in materia di urbanistica lavori pubblici e trasporti.

Abrogazioni


Modifiche


Legge Regionale del 12 Aprile 1995, n. 14

Norme urgenti per lo snellimento delle procedure e per le deleghe in materia di urbanistica, lavori pubblici e trasporti.

ART. 1: INTERPRETAZIONE AUTENTICA ART. 8 LEGGE REGIONALE 1 DICEMBRE 1989, N. 24

1. Al punto c) del comma 2 dell'art. 5 della legge regionale 1 dicembre 1989 n. 24 è aggiunto il paragrafo seguente:

<<Tale modalità, esclusa quella delle prescrizioni progettuali, è l'unica applicabile nel caso si tratti di opere o lavori che interessino le zone omogenee <<A>>, <<B>>, <<C>>, <<D>> e<<F>>di cui al D. M. 1444/68 di strumenti urbanistici approvati prima dell'adozione del P.T.P.A.A.V., per la cui attuazione siano stati già approvati o non siano prescritti piani particolareggiati e sempre che non interessino elementi puntuali, lineari o areali classificati di valore eccezionale >>.

Art. 2: MODIFICA ALL'ART. 10 LEGGE REGIONALE 14 LUGLIO 1979, N. 19

1. Il comma 1 dell'art. 10 legge regionale 14 luglio 1979, n. 19 è così integrato:

11) Responsabile del Settore di collegamento di Isernia dei Lavori Pubblici;

12) Responsabile del Settore Beni Ambientali;

13) Responsabile della Sezione Comuni Sismici di Campobasso e/o Isernia.

2. Dopo il comma 2 dell'art. 10 legge regionale 14 luglio 1979, n. 19 è inserito il seguente comma 2 bis;

Allorquando il Comitato deve esaminare progetti di opere ricadenti in Comuni soggetti a consolidamento e/o trasferimento, esso e integrato da due funzionari con qualifica dirigenziale o direttiva, di cui uno proposto dal Responsabile del Settore Lavori e l'altro dal Responsabile del Settore di Collegamento di Isernia, per la trattazione di argomenti afferenti i rispettivi territori di   competenza.

In caso di mancanza del Responsabile del Settore o rispettivamente di Sezione viene nominato dal Presidente, su proposta del Coordinatore, un funzionario con qualifica dirigenziale o direttiva.

3. Al termine dell'art. 10 della legge regionale 14 luglio 1979, n. 19 è inserito il seguente comma:

Il parere reso in tale sede da ciascuno dei Responsabili delle strutture Regionali competenti, sostituisce a tutti gli effetti il provvedimento autorizzativo regionale.

Art. 3: PROCEDURE PER I PROVVEDIMENTI IN MATERIA DI TRASPORTI

1. A modifica di quanto disposto dall'art. 66, comma 1, della legge regionale 20 agosto 1984, n. 19, al rilascio delle autorizzazioni relative alla circolazione dei trasporti e dei veicoli eccezionali, dalla data di entrata in vigore della presente legge si provvede con atto a firma del Responsabile del Settore Trasporti previa istruttoria dell'Ufficio competente.

 Art. 4: INTERPRETAZIONE AUTENTICA ART. 1 LEGGE REGIONALE N.10/75

1. Tra le opere pubbliche di cui all'art. 1 della legge regionale n. 10 del 21 gennaio 1975 così come integrato dalla legge regionale del 27 gennaio 1986, n. 4 si intendono comprese le opere di interesse o utilizzo pubblico anche se realizzate da Enti diversi da quelli pubblici.

Art. 5: ATTRIBUZlONI DEI DIRIGENTI REGIONALI

1. I provvedimenti di cui al 1° comma dell'art. 18 della legge regionale 14 luglio 1979, n. 19 sono adottati dai Responsabili dei Settori competenti per materia o in mancanza di questi dal Coordinatore dell'Assessorato competente.

Art. 6: DISPOSIZIONI FINALI E TRANSITORIE

1. Sono abrogate tutte le norme legislative in contrasto con la presente legge.

2. La presente legge è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello della sua pubblicazione sul Bollettino Ufficiale della Regione.

3. È fatto obbligo a chiunque spetti di osservarla e di farla osservare come legge della Regione Molise.
