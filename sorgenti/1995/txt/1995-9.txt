
18.Lavoro, cooperazione, politiche dell'occupazione e previdenza complementare e integrativa

Bollettino
Bollettino Ufficiale n. 11 del 16/05/95

Oggetto
Sviluppo economico ed occupazionale del Molise centrale

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale del 8 Maggio 1995, n. 22

Intervento straordinario per la ripresa economica ed occupazionale nell'area del Molise centrale

Art. 1

1. Al fine di agevolare la realizzazione di attività produttive e contribuire ad incentivare la ripresa   economica ed occupazionale delle zone del Molise centrale, con la presente legge viene stanziata la somma di L. 1.800 milioni.

Art. 2

1. La somma di cui al precedente articolo 1 è finalizzata all'acquisizione di suoli, da destinare ad insediamenti produttivi, rientranti nell'ambito dell'agglomerato industriale ubicato in agro dei Comuni di Campochiaro e San Polo Matese.

Art. 3

1. Conformemente a quanto stabilito dalle <<Indicazioni Programmatiche>> relative alla III annualità del P.R.S. approvate con deliberazioni del Consiglio Regionale n. 184 del 18 settembre 1992 e n. 186 del 22 settembre 1992, il soggetto beneficiario dell'acquisizione dei suoli oggetto   della presente legge viene individuato nel Consorzio per il Nucleo di Industrializzazione di Campobasso-Bojano.

Art. 4

1. La Giunta Regionale è delegata a definire le modalità di erogazione e di gestione del fondo di cui al precedente art. 1.

Art. 5

1. All'onere derivante dalla presente legge si farà fronte con i relativi fondi inclusi nella III annualità del P R.S. previsti dal bilancio 1995.

Art. 6

1. La presente legge è dichiarata urgente ai sensi dell'art. 127, 2° comma, della Costituzione e dell'art. 38 dello Statuto regionale, ed entra in vigore il giorno successivo a quello della sua pubblicazione nel Bollettino Ufficiale della Regione.

2. È fatto obbligo a chiunque spetti di osservarla e farla osservare come legge della Regione Molise.
