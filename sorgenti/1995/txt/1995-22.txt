
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 04 del 01/03/95

Oggetto
Inquadramento del personale comandato presso la Regione

Abrogazioni


Modifiche


Legge Regionale  28 Febbraio 1995, n. 9

Modifiche all'art. 1 della legge regionale n. 16 del 12 settembre 1991 - Norme per l'inquadramento del personale comandato.

ART. 1

1. Le disposizioni della legge regionale n. 16 del 12 settembre 1991 e successive modificazioni ed integrazioni si applicano, nei limiti della pianta organica rideterminata ai sensi del decreto legislativo n. 29/1993 e successive norme integrative, nonché delle leggi n.537/1993 e n. 724/1994, ai dipendenti in servizio al 30 dicembre 1991, in possesso, alla stessa data, dei requisiti previsti all'art. 1 della citata legge regionale ed in costanza di servizio in posizione di comando presso la Regione alla data di entrata in vigore della presente legge.

2. La decorrenza dell'inquadramento, disposta a seguito di specifica richiesta degli interessati previo assenso dell'Ente di appartenenza, è fissata alla data successiva al provvedimento di rideterminazione della pianta organica.

3. I termini di cui all'art. 1 della legge regionale n. 16 del 12 settembre 1991 sono riaperti e decorrono dalla data di entrata in vigore della presente legge.

4. Gli oneri derivanti dall'attuazione della presente legge fanno carico agli appositi capitoli del bilancio regionale di competenza.

ART. 2

1. La presente legge è dichiarata urgente ai sensi del 2° comma dell'art 127 della costituzione e dell'art. 38 dello statuto ed entra in vigore il giorno successivo a quello della sua pubblicazione nel Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
