
06.Consiglieri regionali e gruppi consiliari

Bollettino
Bollettino Ufficiale n. 04 del 01/03/95

Oggetto
Previdenza dei Consiglieri regionali

Abrogazioni


Modifiche


Legge Regionale 28 Febbraio 1995, n. 8

Modifiche alla legge regionale 13 aprile 1988, n. 10.

ART. 1

1. I commi 1 e 2 dell'art. 3 della legge regionale 13 aprile 1988, n. 10, sono così sostituiti:

<<I Consiglieri regionali sono assoggettati d'ufficio al pagamento dei contributi di previdenza dal giorno della corresponsione dell'indennità consiliare.

A decorrere dal primo giorno del mese successivo a quello d'entrata in vigore della presente legge, i Consiglieri regionali sono assoggettati d'ufficio al pagamento dei contributi di previdenza nella misura del 22% (ventidue per cento) dell'indennità mensile, al netto delle ritenute fiscali, determinata in rapporto percentuale con l'indennità mensile lorda spettante ai membri del   Parlamento nazionale nella misura del 65% (sessantacinque per cento)>>.

2. Le disposizioni di cui al comma precedente hanno effetto dal 1 gennaio 1994.

ART. 2

1. Al finanziamento e quantificazione degli oneri derivati dalla presente legge si provvede con la stessa legge approvativa dei bilanci annuali, così come previsto dall'art. 33 della legge regionale di contabilità 3 dicembre 1977, n. 44.

ART. 3

1. La presente legge è dichiarata urgente ai sensi del primo comma dell'art. 127 della Costituzione e dall'art. 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione Molise.

2. È fatto obbligo a chiunque spetti di osservarla e farla osservare come legge della Regione Molise.
