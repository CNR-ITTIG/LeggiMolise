
12.Flora, fauna, caccia, pesca e fruizione della produzione naturale e spontanea

Bollettino
Bollettino Ufficiale n. 11 del 16/05/95

Oggetto
Danni provocati da animali di interesse scientifico

Abrogazioni


Modifiche


Legge Regionale  8 Maggio 1995, n. 23

Modifiche ed integrazioni alla legge regionale 1 febbraio 1983, n. 6.

Art. 1

1. L'articolo 1 della legge regionale 1° febbraio 1983, n. 6 viene integrato nel modo seguente: dopo la parola <<cinghiale >> è posta la virgola e vengono aggiunte le parole <<dal cane randagio o rinselvatichito>>.

Art. 2

1. L'articolo 2 della legge regionale 1° febbraio 1983, n. 6 e sostituito dal presente: l'accertamento e la valutazione dei danni al patrimonio zootecnico, ai soprassuoli boschivi ed alle colture in atto, sono demandati, rispettivamente, al Servizio Veterinario delle Unità Sanitarie Locali, al Corpo Forestale dello Stato ed agli Uffici agricoli di Zona.

Art. 3

1. All'articolo 4 della legge regionale 1° febbraio 1983, dopo le parole <<per i capi dispersi>> viene eliminato il punto e virgola e vengono aggiunte le parole <<o affetti da malattie infettive e infestive>>.

Art. 4

1. L'articolo 5 della legge regionale 1° febbraio 1983, n.6 è sostituito dal presente: la domanda intesa ad ottenere il risarcimento dei danni, di cui al precedente articolo 2, con firma dell'interessato autenticata, ai sensi e per gli effetti di legge 4 gennaio 1968, n. 15, deve essere   indirizzata alla Giunta Regionale del Molise e consegnata, entro e non oltre due giorni dalla data in cui si è verificato l'evento, al Servizio Veterinario dell'Unità Sanitaria Locale o al Comando Stazione Forestale o all'Ufficio Agricolo di Zona, secondo la materia e la competenza territoriale.

2. I Veterinari, gli Agenti del Corpo Forestale ed i Tecnici dell'Agricoltura effettueranno immediatamente il sopralluogo e la stima dei danni, secondo il prezzario stabilito dalla Giunta Regionale e provvederanno a rimettere, entro i trenta giorni successivi, all'Assessorato  Regionale competente i verbali di accertamento e stima, tramite gli Uffici di rispettiva appartenenza.

3. Limitatamente ai danni provocati dal cinghiale ai prodotti agricoli, qualora, in presenza di numerose contestuali istanze di risarcimento, non sia possibile l'effettuazione di tutti i sopralluoghi di rito, l'accertamento, in via eccezionale, potrà avvenire a campione a sorteggio sulla base non inferiore al 30% delle istanze pervenute.

4. L'Assessorato al ramo provvederà a trasmettere gli atti alla Giunta Regionale per la successiva liquidazione.

Art. 5

1. La presente legge è dichiarata urgente, ai sensi dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
