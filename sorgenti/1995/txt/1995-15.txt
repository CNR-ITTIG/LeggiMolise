
06.Consiglieri regionali e gruppi consiliari

Bollettino
Bollettino Ufficiale n. 09 del 21/04/95

Oggetto
Trattamento previdenziale dei Consiglieri regionali

Abrogazioni


Modifiche


Legge Regionale 21 Aprile 1995, n. 16

Regime degli assegni vitalizi dei Consiglieri Regionali - Integrazioni.

Art. 1

1. All'art. 10 della legge regionale 13 aprile 1988, n. 10, come sostituito dall'art. 6 della legge regionale approvata dal Consiglio Regionale il 1° marzo 1995, concernente << Regime degli assegni vitalizi dei Consiglieri regionali.

Modifiche ed integrazioni alla legge regionale 13 aprile 1988, n. 10 , sono aggiunti i seguenti commi:

3. Per i soggetti di cui al comma 1 qualora il decesso si verifichi prima che sia stata raggiunta l'età richiesta per l'attribuzione dell'assegno vitalizio, ma tuttavia sia stata completata la corresponsione dei contributi previdenziali obbligatori, l'assegno di reversibilità è corrisposto con decorrenza dal primo giorno del mese successivo a quello del decesso.

4. Per i soggetti di cui al comma 1 qualora il decesso si verifichi prima che sia stata completata la   corresponsione dei contributi previdenziali obbligatori, ma la contribuzione sia stata effettuata per almeno trenta mesi, i beneficiari, ai fini dell'attribuzione dell'assegno di reversibilità, comunque decorrente dal primo giorno del mese successivo a quello del decesso, hanno facoltà di versare in un'unica soluzione la somma corrispondente alle mensilità mancanti per il completamento del quinquennio contributivo.

Art. 2

1. La presente legge sarà pubblicata nel Bollettino Ufficiale della Regione.

2. È fatto obbligo a chiunque spetti di osservarla e farla osservare come legge della Regione Molise.
