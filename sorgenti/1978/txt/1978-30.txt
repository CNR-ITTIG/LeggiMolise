
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 24 del 30/12/78

Oggetto
Bilancio 1978 della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 28 Febbraio 1978, n. 6

Bilancio annuale di Competenza e di Cassa per l'esercizio finanziario 1978 e bilancio pluriennale 1978-80

Art. 1: Stato di previsione delle entrate

È approvato in L. 202.172.956.620 lo stato di previsione delle entrate di competenza della Regione Molise che si prevede di accertare nel corso dell'esercizio finanziario 1978, secondo la   tabella << A >> annessa alla presente legge.

È approvato in L. 223.159.303.501 lo stato di previsione delle entrate di cassa della Regione Molise che si prevede di riscuotere nel corso dell'esercizio finanziario 1978, secondo la tabella   << A >> annessa alla presente legge.

Sono autorizzati, secondo le leggi in vigore, l'accertamento e la riscossione dei tributi della Regione, la riscossione nei confronti dello Stato, delle quote dei tributi erariali attribuiti alla   Regione e il versamento, alla Tesoreria della Regione, di ogni altra somma e provento dovuto per l'anno 1978, giusta lo stato di previsione delle entrate di cui ai comma precedenti.

È autorizzata l'emanazione dei provvedimenti necessari per rendere esecutivi i ruoli dei proventi spettanti alla Regione.

Art. 2: Stato di previsione delle spese

È approvato in L. 202.172.956.620 lo stato di previsione delle spese di competenza della Regione Molise che si prevede di impegnare nel corso dell'esercizio finanziario 1978, secondo la tabella << B >> annessa alla presente legge. È autorizzata l'assunzione di impegni di spesa entro i limiti degli stanziamenti di competenza secondo lo stato di previsione della spesa.

È approvato in L. 201.063.948.138 lo stato di previsione delle spese di cassa della Regione Molise di cui si autorizza il pagamento nel corso dell'esercizio finanziario 1978, secondo la   tabella << B >> annessa alla presente legge.

È autorizzato il pagamento delle spese della Regione entro i limiti degli stanziamenti fissati dal bilancio di cassa.

Art. 3: Autonomia contabile del Consiglio Regionale

Ai sensi dell'art. 73 della legge regionale 3 dicembre 1977, n. 44 la spesa occorrente per assicurare l'autonomia contabile del Consiglio Regionale è stabilita, per l'anno 1978, in lire   1.050.000.000 così come descritta nei primi sei capitoli del Titolo I - Sezione I - Rubrica n. 1 - Settore I.

Art. 4: Classificazione delle entrate

Le entrate del bilancio regionale per l'esercizio finanziario 1978, sono ripartite in sei titoli ed in venti categorie, secondo la classificazione prevista dall'art. 13 della legge regionale 3 dicembre 1977, n. 44.

Art. 5: Classificazione delle spese

Le spese del bilancio regionale per l'esercizio finanziario 1978, sono ripartite, ai sensi dell'art. 14 della legge regionale 3 dicembre 1977, n. 44, in 4 titoli, 6 sezioni, 18 rubriche, nonché in settori e in capitoli.

Le spese sono distinte in oneri per l'adempimento delle funzioni normali della Regione e oneri per ulteriori programmi di sviluppo, nonché per funzioni proprie e per l'esercizio di funzioni delegate.

Art. 6: Riepiloghi e prospetti allegati al bilancio annuale

Al bilancio annuale di competenza per l'esercizio 1978 sono allegati i seguenti prospetti previsti dall'art. 30 della legge 3 dicembre 1977, n. 44:

- Tabella << C/1 >> quadro riassuntivo delle Entrate e delle Spese di competenza suddivise per titoli;

- Tabella << C/2 >> quadro riassuntivo delle Entrate e delle Spese di cassa suddivise per titoli e giacenza finale presunta al 31 dicembre 1978;

-Tabella << D >> Prospetto di raffronto tra le Entrate derivanti da assegnazioni dello Stato effettuate sia per effetto dell'art. 9 della legge 16 maggio 1970, n. 281 che da assegnazioni in   corrispondenza di deleghe per l'esercizio di funzioni amministrative e le Spese aventi le destinazioni di cui alle assegnazioni predette;

-Tabella << E >> di raffronto tra gli stanziamenti di competenza e di cassa relativi a spese per l'adempimento delle funzioni normali della Regione e stanziamenti di competenza e di cassa per   ulteriori programmi di sviluppo;

-Tabella << F >> classificazione delle spese in Titoli, in Sezioni secondo l'analisi funzionale e in Categorie secondo l'analisi economica e riassunto della Spesa in Sezioni e Categorie e  riepilogo per Titoli;

-Tabella << G >> elenco delle spese obbligatorie di cui all'art. 18 della legge regionale 3 dicembre 1977, n. 44;

-Tabella << H >> elenco dei provvedimenti legislativi in corso;

-Tabella << I >> elenco delle garanzie fidejussorie principali e sussidiarie concesse dalla Regione;

-Tabella << L >> elenco dei fondi di garanzia;

-Tabella << M >> dimostrazione della formazione del saldo finanziario presunto al 31 dicembre 1977.

-Tabella << N >> elenco dei capitoli di Uscita relativi alle somme   eliminate dal conto dei residui  spese finanziate con fondi assegnati alla Regione con vincolo di destinazione.

Art. 7: Bilancio pluriennale

È adottato per il triennio 1978-80 l'allegato bilancio pluriennale descritto nella Tabella << O >> annessa alla presente legge.

Art. 8: Avanzo di amministrazione

È autorizzata, ai sensi del 3° comma dell'art. 8 della legge regionale 3 dicembre 1977, n. 44, l'iscrizione nello stato di previsione dell'Entrata di competenza, della somma di lire 18.900.000.000 a titolo di presunto Avanzo di amministrazione come da Tabella << M >> annessa alla presente legge.

Art. 9: Giacenze presunte di cassa all'inizio dell'esercizio

È autorizzata, ai sensi del 30 comma dell'art. 8 della legge regionale 3 dicembre 1977, n. 44, l'iscrizione nello stato di previsione delle Entrate di Cassa, della somma di L. 47 miliardi a titolo di << Giacenze presunte di cassa all'inizio dell'esercizio 1978 >>.

Art. 10: Giacenze presunte di cassa alla fine dell'esercizio Ai sensi dell'ultimo comma dell'art. 8 della legge 3 dicembre 1977, n. 44, è iscritta nel bilancio di cassa per l'esercizio finanziario 1978, una presunta giacenza di lire 22.095.355.363 come indicata nella tabella << C/2 >> annessa alla presente legge.

Art. 11: Provvedimenti legislativi in corso

È approvato l'elenco dei provvedimenti legislativi in corso descritti nella tabella << H >> annessa alla presente legge.

A tal fine sono iscritti nella Rubrica n. 18 del Bilancio di  previsione 1978 i seguenti capitoli di Spesa:

N. 5520 Fondo occorrente per fronteggiare oneri derivanti da provvedimenti legislativi in corso. Spese correnti per funzioni normali con una dotazione di competenza di L. 975.450.000.

N. 5530 Fondo occorrente per fronteggiare oneri derivanti da provvedimenti legislativi in corso. Spese di investimento per funzioni normali, con una dotazione di competenza di L. 3.290.000.000.

N. 5521 Fondo occorrente per fronteggiare oneri derivanti da provvedimenti legislativi in corso. Spese correnti per ulteriori programmi di sviluppo, con una dotazione di competenza di L. 665.000.000.

N. 5540 Fondo occorrente per fronteggiare oneri derivanti da provvedimenti legislativi in corso. Spese di investimento per ulteriori programmi di sviluppo, con una dotazione di competenza di L. 18.800.000.000.

I fondi di cui al comma precedente sono utilizzati esclusivamente ai fini del prelievo di somme da iscrivere in aumento alle assegnazioni di spesa dei capitoli esistenti o di nuovi capitoli dopo l'entra ta in vigore dei provvedimenti legislativi che autorizzano le spese medesime.

Tali fondi non potranno essere utilizzati per l'imputazione diretta di atti di spesa.

La validità dei fondi globali è disciplinata dall'art. 23 della legge regionale 3 dicembre 1977, n. 44.

Art. 12: Fondo di riserva per spese obbligatorie

Al cap. 5460 dello stato di previsione della spesa è autorizzata l'iscrizione di uno stanziamento di competenza di L. 270.000.000 << Fondo di riserva per spese obbligatorie >>.

Sono considerate obbligatorie le spese indicate nella Tabella <<G>> annessa alla presente legge.

L'utilizzo del fondo è disciplinato dalle norme previste dall'art. 18 della legge regionale 3 dicembre 1977, n. 44.

Art. 13: Fondo di riserva per spese impreviste

È autorizzata l'iscrizione al cap. 5450 dello stato di previsione della spesa di uno stanziamento di L. 75.559.463 a titolo di o <<Fondo di riserva per spese impreviste>>.

L'utilizzo del fondo e le modalità di prelevamento di somme da tale capitolo di spesa sono disciplinate dalle norme dell'art.19 della legge regionale 3 dicembre 1977, n. 44.

Art. 14: Capitolo di spesa per finanziare residui cancellati

Per il pagamento di somme eliminate dal conto dei residui passivi per le quali sia prevedibile da parte dei creditori l'esercizio del proprio diritto a riscuotere, è autorizzata l'iscrizione, nello stato di previsione della spesa, del capitolo n. 5550 con una dotazione di competenza, per l'anno 1978, di L. 348.300.000.

Per l'utilizzo del fondo saranno osservate le norme previste dall'art. 47 della legge regionale 3 dicembre 1977, n. 44.

Art. 15: Fondo di riserva di cassa

È autorizzata l'iscrizione del capitolo di spesa n. 5470 <<Fondo di riserva di cassa>> con una dotazione di L. 9.400.000.000.

I prelievi dal fondo di cui al primo comma, occorrenti sia per far fronte a maggiori spese, che per sopperire a minori entrate, e le relative destinazioni ad integrazione di altri capitoli di spesa del bilancio di cassa, sono disposti, ai sensi dell'art. 20 della legge regionale 3 dicembre 1977, n. 44, con deliberazione del Consiglio non soggette a controllo.

Art. 16: Annualità di bilancio

L'esercizio finanziario 1978 ha inizio con il primo gennaio ed ha termine con il trentuno dicembre 1978.

Per gli incassi ed i versamenti delle Entrate accertate, e per il pagamento delle Spese impegnate, entro il trentuno dicembre 1978, la chiusura dei conti è protratta al trentuno gennaio 1979.

Art. 17: Limiti d'impegno per mutui concessi

Per l'ammortamento di mutui concessi o da concedersi, ai sensi della legge regionale 25 marzo 1977, n. 9 modificata con la legge 2 settembre 1977, n. 30, agli Enti Locali per la esecuzione di opere pubbliche, è autorizzato il limite massimo d'impegno di L. 693.823.205, per l'anno finanziario 1978.

Le annualità occorrenti per l'ammortamento dei mutui di cui al precedente comma sono stanziate al cap. n. 2360 dello stato di previsione della spesa a partire dall'anno 1978 e fino al 1997.

Art. 18: Slittamento dei limiti d'impiego

Ai sensi del 2° comma dell'art. 46 della legge regionale 3 dicembre 1977, n. 44 eventuali economie su residui di stanziamento per annualità di limiti di impegno saranno determinate in sede consuntiva.

In caso di accertate economie la scadenza del limite d'impegno sarà prorogata di tanti anni quante sono le annualità cancellate.

Art. 19: Reiscrizione di residui di spese finanziate con fondi a specifica destinazione

Ai sensi e per gli effetti dell'ultimo comma dell'art. 46 della legge regionale 3 dicembre 1977, n. 44 sono reiscritte alla competenza dell'esercizio 1978, per le medesime finalità, le somme eliminate dal conto dei residui di spese finanziate con fondi assegnati alla Regione con vincoli di destinazione descritte nella tabella << N >> annessa alla presente legge.

Art. 20: Esercizio delle funzioni trasferite dallo stato

Alle spese per l'esercizio delle funzioni trasferite dallo Stato ai sensi dell'art. 117 della Costituzione, in assenza di legislazione regionale, si provvede sulla base della vigente normativa statale.

Art. 21: Esercizio delle funzioni delegate dallo stato

Nel caso che, dopo l'approvazione del bilancio siano attribuiti alla Regione ulteriori fondi per l'esercizio di funzioni delegate, la Giunta Regionale è autorizzata a provvedere, con propria   deliberazione, alle conseguenti variazioni dello stato di previsione della entrata e della spesa mantenendo alle spese per funzioni delegate le medesime destinazioni per le quali sono state   attribuite. Analogamente provvederà la Giunta nel caso di fondi concessi dallo Stato e finalizzati in applicazione di particolari disposizioni legislative.

Per le variazioni eventuali al bilancio di cassa, sarà provveduto con le modalità stabilite dall'art. 35, primo comma, della legge 3 dicembre 1977, n. 44.

Art. 22: Pubblicazione

Ai sensi dell'art. 127 della Costituzione e dell'art. 38 dello Statuto, la presente legge viene dichiarata urgente ed entra in vigore lo stesso giorno della sua pubblicazione nel Bollettino   Ufficiale della Regione.

È fatto obbligo a chiunque spetti, di osservarla e di farla osservare come legge della Regione Molise.
