
28.Programmazione degli interventi finanziari
17.Lavori pubblici e acquedotti

Bollettino
Bollettino Ufficiale n. 24 del 30/12/78

Oggetto
Progetto regionale di sviluppo - Strade provinciali e comunali - Costruzione sistemazione e ammodernamento - Finanziamento

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 28 Dicembre 1978, n. 32

Progetto regionale di sviluppo. Finanziamento di un programma straordinario triennale (1978-80) di lavori di costruzione, completamento, sistemazione ed ammodernamento di strade classificate provinciali o comunali

Art. 1

È autorizzata la spesa di L. 8.000.000.000 negli esercizi finanziari 1978, 1979 e 1980, per la concessione di contributi in conto capitale agli Enti Locali della Regione nella misura del 100% della spesa necessaria per la costruzione, il completamento, la sistemazione e l'ammodernamento di strade classificate provinciali o Comunali.

La detta spesa è ripartita per L. 4.000.000.000 nell'esercizio 1978 e per L.2.000.000.000 in ciascuno degli esercizi finanziari successivi.

Gli interventi saranno compresi in un unico programma.

La realizzazione delle opere sarà effettuata in conformità alle norme di cui alle leggi regionali 21 gennaio 1975, n. 10, 4 aprile 1975, n. 27 e 27 dicembre 1976, n. 41.

Art. 2

Alla copertura della spesa globale di cui all'articolo precedente si farà fronte secondo le indicazioni di cui alla lettera H del bilancio pluriennale 1978-1980.

L'onere di L. 4.000.000.000, relativo all'anno 1978, viene posto a carico del Cap. 2070, Rubrica VIII, Settore I, la cui denominazione viene come appresso modificata:

<<Contributo in conto capitale agli Enti Locali per la costruzione,  il completamento, la sistemazione e l'ammodernamento di strade classificate provinciali o comunali>>.

Per ciascuno degli esercizi 1979 e 1980 si provvederà con l'iscrizione nel corrispondente capitolo di bilancio della spesa di L. 2.000.000.000.

Art. 3

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel   Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
