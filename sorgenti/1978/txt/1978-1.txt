
28.Programmazione degli interventi finanziari
17.Lavori pubblici e acquedotti

Bollettino
Bollettino Ufficiale n. 24 del 30/12/78

Oggetto
Progetto regionale di sviluppo - Opere pubbliche di competenza degli enti locali - Finanziamento

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 29 Dicembre 1978, n. 35

Progetto regionale di sviluppo Finanziamento di un programma straordinario triennale (1978-80) di opere pubbliche di competenza degli Enti Locali

Art. 1

È autorizzata la spesa di L. 9 miliardi negli esercizi finanziari 1978, 1979 e 1980 per la concessione di contributi in conto capitale per la esecuzione delle opere pubbliche di cui alla legge regionale 21 gennaio 1975, n. 10.

Il contributo è fissato nella misura del 100% della spesa riconosciuta ammissibile per i Comuni e le Province e nella misura dell'80% par gli altri Enti.

La detta spesa è ripartita per L. 2 miliardi nell'esercizio 1978, per L. 3 miliardi nell'esercizio 1979 e per L. 4 miliardi nell'esercizio 1980.

Gli interventi saranno compresi in un unico programma. La realizzazione delle opere sarà effettuata in conformità alle spese di cui alle leggi regionali 21 gennaio 1975, n. 10, 4 aprile   1975, n. 27 e 27 dicembre 1976, n. 41.

Art. 2

Alla copertura della spesa globale di cui all'articolo precedente si farà fronte secondo le indicazioni di cui alla lettera m) del bilancio pluriennale 1978-1980.

L'onere relativo all'anno 1978 viene posto a carico del Capitolo di uscita n. 2362.

Per gli anni 1979 e 1980 si provvederà con legge di bilancio ad iscrivere nei corrispondenti Settori di intervento i capitoli di spesa ammontanti complessivamente a L. 3 miliardi ed a L. 4   miliardi.

Art. 3

La presente legge è dichiarata urgente ai sensi dell'art. 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
