
01.Agricoltura, foreste, zootecnia, bonifica e irrigazione
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 11 del 16/06/78

Oggetto
Consorzi di bonifica integrale - Passività pregresse - Risanamento - Contributo finanziario

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 6 Giugno 1978, n. 12

Consorzi di bonifica integrale  Contributo finanziario << una tantum >>

Art. 1

Il contributo finanziario della Cassa per il Mezzogiorno, di cui al sesto comma dell'articolo 6 della legge 2 maggio 1976, n. 183, è assegnato ai consorzi di bonifica integrale del Molise a titolo di   concorso finanziario per il risanamento delle passività pregresse derivanti dall'esecuzione di opere ed attività pubbliche.

Art. 2

La somma di L. 665.000.000, erogata dalla Cassa per il Mezzogiorno ai fini di cui all'articolo precedente viene ripartita tra i consorzi di bonifica come segue:

1) Consorzio di bonifica della Piana di Venafro - Venafro L.201.250.000

2) Consorzio di bonifica integrale larinese - Larino   L.268.000.000

3) Consorzio di bonifica destra Trigno e del basso Biferno - Termoli  L.195.000.000.

Art. 3

L'erogazione del contributo di cui al primo comma dell'articolo precedente è disposta con decreto del Presidente della Giunta Regionale, da emanarsi entro un mese dalla data di entrata in   vigore della presente legge.

Art. 4

Alla copertura dell'onere derivante dall'esecuzione della presente legge viene destinato il contributo << una tantum >> concesso dalla Cassa per il Mezzogiorno ai sensi del 6° comma dell'articolo 6 della legge 2 maggio 1976, n. 183.

La spesa di L. 665.000.000 derivante dal 1° comma dell'articolo 2 della presente legge sarà posta a carico del Capitolo 4100 dello stato di previsione dell'uscita del bilancio regionale 1978, la   cui dotazione di competenza è determinata in L. 665.000.000 e quella di cassa è fissata in pari importo, previe analoghe riduzioni dei fondi del Capitolo 5521 << Fondo occorrente per finanziare provvedimenti legislativi in corso - Spese correnti per ulteriori piani di sviluppo >>.

Art. 5

La presente legge è dichiarata urgente ai sensi dell'art. 127 della Costituzione e dell'art. 38 dello Statuto ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo, a chiunque spetti di osservarla e farla osservare come legge della Regione Molise.
