
36.Turismo e industria alberghiera

Bollettino
Bollettino Ufficiale n. 17 del 16/09/78

Oggetto
Turismo - Incentivazione - Interventi - Disciplina - Modifica

Abrogazioni


Modifiche


Legge Regionale 5 Settembre 1978, n. 19

Modifiche della legge regionale n. 31 del 2 settembre 1977. Incentivazione dell'offerta nel settore turistico e alberghiero

Art. 1

L'art. 5 della legge regionale 2 settembre 1977, n. 31, è soppresso ed è sostituito dal seguente:   <<Gli interventi sono così determinati:

a) contributo in conto capitale agli Enti pubblici ed alle cooperative fino al 45% della spesa riconosciuta ammissibile, per le opere previste dalle lettere a) e b) dell'articolo 3;

b) contributi in conto capitale agli Enti pubblici ed alle cooperative fino al 25% della spesa riconosciuta ammissibile, per le opere previste dalla lettera c) dell'art. 3;

c) contributi in conto capitale ai privati fino al 40% della spesa riconosciuta ammissibile, per le opere previste dalle lettere a) e b) dell'art. 3;

d) contributi in conto capitale ai privati fino al 20% della spesa riconosciuta ammissibile per le opere previste dalla lettera c) dell'art. 3.

Gli interventi di cui alla presente legge regionale non sono cumulabili con analoghi interventi concessi dallo Stato, dalla Regione e da altri Enti pubblici per le opere di cui all'art. 3>>.

Art. 2

La lettera i) dell'art. 6 della legge regionale 2 settembre 1977, n. 31, è soppressa.

Art. 3

Al primo comma dell'art. 7 della legge regionale 2 settembre 1977, n. 31, dopo la parola <<erogati>> è aggiunto <<maggiorati da un interesse nella misura annua del 5%>>.

Art. 4

Al terzo comma dell'art. 8 della legge regionale 2 settembre 1977, n. 31, è aggiunto <<decorso infruttuosamente il termine di 30 giorni dalla data di richiesta del parere alla Comunità Montana   o al Comune senza che gli Enti abbiano espresso il parere prescritto, il contributo può essere concesso senza l'acquisizione di esso>>.

Art. 5

L'art. 9 della legge regionale 2 settembre 1977, n. 31, è soppresso ed è sostituito dal seguente: <<I contributi sono corrisposti ai soggetti beneficiari in base agli stati di  avanzamento dei lavori, su certificazione dei direttori dei lavori.

La documentazione sarà sottoposta all'esame tecnico delle strutture operative dell'Assessore Regionale ai Lavori Pubblici.

Per gli acquisti e i rinnovi di attrezzature sarà provveduto su presentazione di fatture, previo sopralluogo per accertamenti, di funzionari dell'Assessorato Regionale al Turismo>>.

Art. 6

L'art. 10 della legge regionale 2 settembre 1977, n. 31, è soppresso.

Art. 7

Gli artt. 11, 12 e 13 della legge regionale 2 settembre 1977, n. 31, sono soppressi.

Art. 8

Al terzo comma dell'art. 14 della legge regionale 2 settembre 1977, n. 31, dopo la parola <<autorizzare>> è  soppresso l'inciso <<subordinatamente alla estinzione anticipata al mutuo>>.

Al quarto comma dell'art. 14 della legge regionale 2 settembre 1977, n. 31, dopo la parola <<erogati>>, è soppresso l'inciso <<maggiorati di interesse nella misura annua del 3%>>.

Al quinto comma dell'art. 14 della legge regionale 2 settembre 1977, n. 31, le parole <<fino alla estinzione del mutuo>> sono sostituite da: <<per un minimo di otto anni>>.

Art. 9

Al primo comma dell'art. 15 della legge regionale 2 settembre 1977, n. 31, è aggiunto il seguente: <<per l'anno 1978, la proposta di piano di interventi deve essere deliberata dalla Giunta Regionale entro trenta giorni dalla pubblicazione della presente legge nel Bollettino Ufficiale della Regione.

Nel Piano 1978 saranno inclusi anche le istanze a termine dell'art. 15, primo comma della legge regionale 2 settembre 1977, n. 31>>.

Art. 10

Gli Enti pubblici, le cooperative o i privati che nell'ultimo biennio hanno usufruito, dallo Stato o da altro Ente pubblico, del solo mutuo a tasso agevolato, beneficiano del contributo in conto capitale nella misura del 20% della spesa riconosciuta ammissibile per le opere e gli arredi e di cui all'art. 3 lettere a) e b) della legge regionale 2 settembre 1977, n. 31.

Art. 11

La presente legge è dichiarata urgente ai sensi del secondo comma dell'art. 127 della Costituzione e dell'art. 38 dello Statuto Regionale, ed entra in vigore il giorno successivo a  quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
