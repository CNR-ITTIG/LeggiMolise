
36.Turismo e industria alberghiera

Bollettino
BOLLETTINO UFFICIALE DELLA REGIONE MOLISE N. 16 del 16 agosto 2000

Oggetto

Turismo - Sviluppo - Mezzi pesanti - Pedaggi autostradali - Assunzione a carico della Regione - Modifiche

Abrogazioni


Modifiche


LEGGE REGIONALE 7 agosto 2000 n. 38

Modifiche agli articoli 2 e 3 della Legge Regionale n. 26/1984, concernente: "Provvedimenti per l'incentivazione del turismo nelle zone litoranee del territorio molisano".

Art.1

1. L'articolo 2 della legge regionale n. 26/1984 è abrogato.

Art.2

1. La Giunta regionale è autorizzata a disciplinare, con proprio provvedimento, le modalità degli interventi relativi al periodo di decorrenza per l'assunzione degli oneri previsti dall'articolo 1 della suddetta legge; tali modalità potranno anche prevedere l'estensione delle fasce orarie, nonché limitazioni delle categorie di utenti.

2. La Giunta regionale è autorizzata altresì a determinare con proprio provvedimento modalità e procedure di liquidazione di quanto dovuto alla "SOCIETÀ AUTOSTRADE - CONCESSIONE E COSTRUZIONE AUTOSTRADE - S.p.A." per il pedaggio relativo al percorso autostradale di cui all'articolo 1 della legge regionale n. 26/1984.

Art.3

1. La presente legge è dichiarata urgente ai sensi del 2° comma dell'articolo 127 della Costituzione dell'articolo 38 dello Statuto regionale ed entra in vigore il giorno successivo a quello della pubblicazione sul Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
