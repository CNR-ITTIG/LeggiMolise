
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 08 del 15 aprile 2000

Oggetto
Rifinanziamento di leggi regionali e modifiche delle stesse.

Abrogazioni


Modifiche


LEGGE REGIONALE 14 aprile 2000, n. 24.

Provvedimenti di rifinanziamento e modifiche di leggi regionali relative a diversi settori di intervento.

Art.1

Per l'anno 2000 è autorizzato il rifinanziamento delle leggi regionali di cui all'allegato "A" nella misura a fianco di ciascun intervento settoriale indicato, ancorché esaurite per quanto concerne la loro validità finanziaria.

Art. 2

Per l'anno 2000 è autorizzato il finanziamento nel bilancio della Regione dei capitoli di spesa di cui all'allegato "B" in quanto concernenti interventi finalizzati e finanziati dallo Stato.

Art. 3

Modifica della legge regionale

1° dicembre 1999, n. 37

All'art. 6 della legge regionale 1° dicembre 1999, n. 37 "Istituzione dell'Azienda Speciale Regionale denominata: "Molise Acque la locuzione "cinque miliardi (2.582.284,4 EURO)" è sostituita dalla seguente "due miliardi (1.032.913,7 EURO)".

Il punto 1. dell'art. 21 della medesima legge regionale è così modificato: Il capitale di dotazione è costituito dal trasferimento regionale iscritto nel bilancio regionale per l'esercizio finanziario 2000. (Capitolo n. 21320).

Art. 4

Modifica della Legge regionale

30 settembre 1997, n. 18 

All'art. 4, comma 1, della legge.regionale 30 settembre 1997, n. 18 << Finanziamento dell'attività del conservatorio di musica "L. Perosi" di Campobasso per l'orchestra>> è aggiunto il seguente periodo "L'intervento della Regione è altresì volto a favorire l'attuazione di programmi di investimento attraverso la concessione in conto capitale di un contributo "una tantum" per l'esercizio finanziario 2000.

Art. 5

Modifica della legge Regionale

21 gennaio 1975, n. 10 

Al Comma 1° dell'art. 1 della legge regionale 21 gennaio 1975, n. 10 " ;Norme per agevolare l'esecuzione di opere pubbliche di competenza degli Enti Locali", è aggiunto il seguente periodo "ovvero interviene in modo diretto, anche partecipando a consorzi con gli Enti destinatari dei finanziamenti per la esecuzione delle opere medesime".

Art. 6

Pubblicazione

La presente legge è dichiarata urgente ai sensi dell'art. 127 della Costituzione e dell'art. 38 dello Statuto regionale ed entra in vigore il giorno successivo a quello di pubblicazione nel Bollettino Ufficiale della Regione.

È fatto obbligo a chiunque spetti di-osservarla e di farla osservare come legge della Regione Molise.

_________________________

Allegato "A" (omissis)

Allegato "B" (omissis)
