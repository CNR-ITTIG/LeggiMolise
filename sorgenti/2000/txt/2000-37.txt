
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 06 del 16 marzo 2000

Oggetto

Incentivi per lo sviluppo economico e sociale della montagna - Conferimento di funzioni alle comunità montane -  Modifiche

Abrogazioni
Abrogata intera legge dalla legge n. 15/2003 art. 30

Modifiche


LEGGE REGIONALE 3 marzo 2000, n. 12.

Modifiche alla legge regionale n. 29 del 2 settembre 1999, ad oggetto: "Provvedimenti per la salvaguardia, lo sviluppo, la tutela e la valorizzazione dei territori montani".

Art.1

1. All'articolo 1 della legge regionale n. 29 del 2 settembre 1999 dopo il secondo comma è aggiunto il seguente terzo comma: 

"Fino all'approvazione della legge regionale per la rideterminazione dei territori delle Comunità Montane, le disposizioni della presente legge si applicano ai territori delle attuali Comunità Montane e delle Zone Svantaggiate determinate ai sensi della Direttiva CEE n. 268/1975".

Art.2 

1. Il comma 1 dell'articolo 4 della legge regionale n. 29 del 2 settembre 1999 è così modificato: 

"Il fondo regionale per la montagna è ripartito dalla Giunta Regionale tra le varie Comunità Montane proporzionatamente agli interventi e alla popolazione residente; successivamente alla rideterminazione dei territori delle Comunità Montane, ai sensi dell'articolo 28, comma quarto, della legge n. 142/1990, e successive modificazioni, la ripartizione avverrà in base ai criteri di graduazione e differenziazione degli interventi ed alle fasce altimetriche".

Art.3

1. La presente legge è dichiarata urgente ai sensi del secondo comma dell'articolo 127 della Costituzione e dell'articolo 38 dello Statuto ed entra in vigore il giorno successivo a quello della pubblicazione sul Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
