
11.Enti locali, comunità montane

Bollettino
Bollettino Ufficiale n. 21 del 16/11/79

Oggetto
Comune di Castellino del Biferno - Istituzione di isola amministrativa - Disposizioni

Abrogazioni


Modifiche


Legge Regionale 2 Novembre 1979, n. 30

Istituzione dell'isola amministrativa del Comune di Castellino del Biferno nell'ambito di Castellino Nuovo

Art. 1

In applicazione dell'art. 34 della legge regionale 12 maggio 1975 n. 35 è istituita l'isola amministrativa del Comune di Castelllno del Biferno in quella parte del territorio del Comune di Petrella Tifernina cosiddetto: << Castellino Nuovo >>, le cui abitazioni, le relative aree ed altre opere pertinenti sono state cedute gratuitamente al Comune di Castellino del Biferno in esecuzione del D.M. 15 febbraio 1934.

Il territorio della predetta isola amministrativa è distaccato  dalla circoscrizione territoriale del Comune di Petrella Tifernina e diventa parte integrante della circoscrizione territoriale del   Comune di Castellino del Biferno.

Art. 2

I confini dell'isola amministrativa, risultanti dall'acclusa carta planimetrica 1:10.000, sono stabiliti come segue:

- strada provinciale Frentana;

- strada mulattiera che partendo da detta provinciale porta a Castellino del Biferno;

- linea a tratto continuo rosso come da planimetria allegata.

Art. 3

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione del Bollettino Ufficiale della Regione Molise.

È fatto obbligo a chiunque spetti di osservarla e di farla osservare come legge della Regione Molise.
