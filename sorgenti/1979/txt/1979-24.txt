
23.Ordinamento sportivo e promozione dello sport

Bollettino
Bollettino Ufficiale n. 11 del 16/06/1979

Oggetto
Impianti e attrezzature sportive - Costruzione ampliamento e miglioramento - Disciplina - Modifiche

Abrogazioni
Abrogata intera legge dalla legge n. 26/1990 art. 17

Modifiche


Legge Regionale 2 Giugno 1979, n. 17

Modifica alla legge regionale 9 novembre 1977, n. 39.

Art. 1

Il termine di cui all'art. 4, 1° comma della legge regionale 9 novembre 1977, n. 39, fissato in due mesi dall'entrata in vigore della legge stessa viene prorogato al 30 aprile 1979.

Le istanze, pervenute all'Assessorato Regionale allo Sport entro  la data del 30 aprile 1979, vanno completate della documentazione eventualmente mancante, richiesta dalle lettere a), b) e c) del citato art. 4, entro il termine di trenta giorni dalla data di pubblicazione della presente legge sul Bollettino Ufficiale della Regione.

Art. 2

Il numero 1 dell'art. 11 della legge n. 39 del 1977 viene così sostituito:

<< all'impegno da parte dell'Istituto per il Credito Sportivo di concedere mutui decennali per un importo pari a quello stabilito dalla Regione per il finanziamento del piano pluriennale.

Tali mutui saranno concessi agli enti locali beneficiari delle provvidenze regionali >>.

Art. 3

La presente legge è dichiarata urgente ai sensi dell'art. 127 della Costituzione e dell'art. 38 dello Statuto ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
