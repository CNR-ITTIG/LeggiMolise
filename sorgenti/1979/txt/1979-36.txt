
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 03 del 16/02/79

Oggetto
Regione - Controllo sugli atti degli enti sottoposti - Disciplina - Modifiche

Abrogazioni
Abrogata intera legge dalla legge n. 15/1992 art. 35

Modifiche
Modificato art. 1 dalla legge n. 2/1983 art. 1

Legge Regionale 1 Febbraio 1979, n. 5

Modifica al 1° comma dell'art. 2 della legge regionale 7 agosto 1972, n. 11 e abrogazione del 1° comma dell'art. 16 della legge regionale 5 novembre 1976, n. 32

Art. 1

Il 1° comma dell'art. 2 della legge regionale 7 agosto 1972, n. 11 è sostituito dal seguente:

<< Il Comitato e le Sezioni di Controllo si riuniscono di norma tre volte alla settimana e, comunque, per un massimo di quattordici sedute mensili.

Ai componenti è attribuita un'indennità lorda, per ogni giorno  di seduta, pari a quella prevista per i Componenti la Commissione di Controllo sull'Amministrazione Regionale, nominati ai sensi   della lettera d) dell'art. 41 della legge 10 febbraio 1953, n. 62, maggiorata del 50% per i Presidenti >>.

Art. 2

È abrogato il primo comma dell'art. 16 della legge regionale 5 novembre 1976, n. 32.

Art. 3

Le disposizioni di cui alla presente legge entrano in vigore dal 1° gennaio 1979.

Art. 4

All'onere derivante dalla presente legge si farà fronte mediante iscrizione, tra le spese correnti obbligatorie del bilancio 1979, del necessario stanziamento in apposito capitolo << Spese per il   funzionamento degli Organi di Controllo, compresi i gettoni di presenza, indennità e rimborso spese >>.

Per gli anni successivi l'onere verrà iscritto in apposito capitolo tra le spese correnti obbligatorie dei singoli bilanci regionali di competenza.

Art. 5

La presente legge è dichiarata urgente ai sensi dell'art. 127 della Costituzione e dell'art. 38 dello Statuto della Regione Molise ed entra in vigore il giorno successivo a quello della sua  pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
