
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 22 del 01/12/79

Oggetto
Zootecnia - Disciplina - Modifiche

Abrogazioni
Abrogata intera legge dalla legge n. 31/2000 art. art. 1, primo comma, lettera x)

Modifiche


Legge Regionale 23 Novembre 1979, n. 33

Modifiche ed integrazioni alla legge regionale 4 settembre 1979, n. 27 - Provvedimenti per il potenziamento e lo sviluppo della zootecnia

Art. 1

L'art. 11 della legge regionale 4 settembre 1979, n. 27 << Provvedimenti per il potenziamento e lo sviluppo della zootecnia >> è così modificata ed integrata:

<< Gli oneri derivanti dagli artt. 4, 5, 7, 8 e 10 della presente legge, sono finanziati con i fondi attribuiti alla Regione ai sensi della legge 27 dicembre 1977, n. 984. Quelli derivanti dall'art. 6 sono finanziati con quota parte delle somme attribuite ai sensi dell'art. 8 della legge 16 maggio 1970, n. 281.

È fissato il limite d'impegno di L. 50.000.000 per la concessione dei contributi in annualità per l'ammortamento dei mutui concessi ai sensi dell'art. 10 della presente legge.

Nel bilancio regionale per l'esercizio finanziario 1979 sono introdotte le variazioni descritte nella tabella << A >> annessa alla presente legge.

Per gli anni successivi, con la stessa legge approvativa di bilancio, sarà provveduto a quantificare gli oneri derivanti dalle iniziative previsti dagli articoli precedenti >>.

Art. 2

La presente legge è dichiarata urgente ai sensi dell'articolo 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione   nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
