
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 24 del 31/12/79

Oggetto
Assestamento del bilancio 1979 della Regione

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 19 Dicembre 1979, n. 37

Assestamento del bilancio regionale per l'esercizio finanziario 1979

Art. 1

Ai sensi e per gli effetti dell'articolo 36 della legge regionale di contabilità 3 dicembre 1977, n. 44, al bilancio preventivo per l'esercizio finanziario 1979 sono apportate le variazioni di competenza e di cassa di cui ai successivi articoli.

Art. 2:  Variazioni alle previsioni di entrate di competenza

Nello stato di previsione dell'entrata per l'esercizio finanziario 7979, sono introdotte le variazioni di cui all'annessa tabella n. 1.

Per effetto delle variazioni apportate, l'ammontare dello stato di previsione delle Entrate risulta incrementato di L. 45.819.469.084 per la parte di competenza e di L. 36.173.344.364 per le previsioni di cassa.

Art. 3: Variazioni alle previsioni di competenza uscita

Nello Stato di previsione della spesa per l'esercizio finanziario 1979, sono introdotte le variazioni di cui all'annessa tabella n. 2.

Per effetto delle variazioni apportate, l'ammontare dello stato di previsione delle uscite risulta incrementato di L. 45.819.469.084 per la parte di competenza e di L. 36.173.344.364 per le previsioni di cassa.

Art. 4: Variazioni ai residui attivi

Alla colonna << Ammontare presunto dei residui attivi al 31 dicembre 1978 >> della tabella << A >> dello stato di previsione delle entrate del bilancio preventivo per l'esercizio finanziario 1979 sono apportate le variazioni riportate nella tabella n. 3 annessa alla presente legge, in relazione agli accertamenti sui residui attivi determinati in sede consuntiva 1978.

Art. 5: Variazioni alle previsioni di cassa delle entrate

In conseguenza delle variazioni intervenute nei residui attivi e nelle previsioni di competenza, le iscrizioni di stanziamenti di cassa dei singoli capitoli di Entrata, sono modificate secondo le   indicazioni riportate nella tabella n. 3 annessa alla presente legge.

Art. 6: Variazioni ai residui passivi

Alla colonna << Ammontare presunto dei residui passivi anno precedente - 31 dicembre 1978 >> della tabella << B >> dello stato di previsione delle uscite del bilancio preventivo per l'esercizio   finanziario 1979, sono apportate le variazioni sui singoli capitoli di spesa secondo le indicazioni riportate nella tabella n. 4 annessa alla presente legge, in relazione agli accertamenti sui residui passivi determinati in sede consuntiva 1978.

Art. 7: Variazioni alle dotazioni di cassa delle uscite

In conseguenza delle variazioni intervenute tra i residui passivi e tra le previsioni di competenza, le dotazioni di stanziamenti di cassa dei singoli capitoli di spesa sono modificate secondo le   indicazioni riportate nella tabella n. 4 annessa alla presente legge.

Art. 8: Variazioni al presunto avanzo di amministrazione

Ai sensi della lettera b) della legge regionale di contabilità 3 dicembre 1977, n. 44 all'avanzo di amministrazione presunto applicato al bilancio regionale per l'esercizio finanziario 1979 viene iscritta la maggiore somma di L. 877.558.164 restando determinato in L. 51.416.158.424 l'avanzo di amministrazione accertato in sede consuntiva 1978.

Art. 9: Variazioni al fondo presunto di cassa al 1° Gennaio 1979

Ai sensi della lettera d) della più volte citata legge regionale di contabilità 3 dicembre 1977, n. 44, il fondo di cassa al 31 dicembre 1978 viene determinato in L. 67.070.366.395 così come emerso in sede consuntiva 1978 e pertanto la previsione iniziale di cassa iscritta nella Tabella << A >> dello stato di previsione delle entrate del bilancio regionale per l'esercizio finanziario 1979, viene ridotta di L. 10.604.633.605.

Art. 10: Variazioni alle giacenze presunte di cassa alla fine dell'esercizio

Ai sensi dell'ultimo comma dell'art. 8 della legge regionale di contabilità 3 dicembre 1977, n. 44, la presunta giacenza di cassa al 31 dicembre 1979 di L. 32.093.844.822 indicata nella Tabella n. 1 annessa alla legge regionale n. 8 del 5 marzo 1979 approvativa del bilancio dell'esercizio finanziario 1979, è ridotta di L. 23.859.912.929.

Art. 11: Variazioni agli allegati al bilancio 1979 e al bilancio pluriennale 1979-1981

Per effetto delle variazioni apportate al bilancio annuale per l'esercizio finanziario 1979 e a quello pluriennale 1979-1981, sono in conseguenza modificati gli allegati ai bilanci medesimi.

Art. 12: Pubblicazione

La presente legge è dichiarata urgente ai sensi e per gli effetti dell'art. 127 della Costituzione e dell'art. 38 dello Statuto ed entra in vigore lo stesso giorno della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.

Tabelle in allegati
