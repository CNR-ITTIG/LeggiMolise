
12.Flora, fauna, caccia, pesca e fruizione della produzione naturale e spontanea

Bollettino
Bollettino Ufficiale n. 24 del 31/12/79

Oggetto
Ripopolamento ittico - Finanziamento

Abrogazioni
Abrogata intera legge dalla legge n. 7/1998 art. 42

Modifiche


Legge Regionale 19 Dicembre 1979, n. 38

Ripopolamento ittico con immissione di << trotelle >> nei corsi d'acqua interni (secondari) della Regione Molise

Art. 1

Per attuare un intervento di ripopolamento ittico, con immissione di << trotelle >> nei corsi d'acqua interni secondari, la Regione Molise stanzia, per l'anno 1979, la somma di L. 30.000.000.

Detta somma è ripartita in L. 15.000.000, da assegnare alla Provincia di Campobasso e L. 15.000.000, da assegnare alla Provincia di Isernia.

Al finanziamento della spesa derivante dall'applicazione della presente legge, si provvederà con quota parte dei fondi attribuiti alla Regione ai sensi dell'art. 8 della legge 16 maggio 1970, n. 281.

Art. 2

All'individuazione dei corsi d'acqua interni (secondari) da ripopolare e delle specie da immettere, provvedono le Amministrazioni Provinciali in collaborazione con i Capi degli Ispettori Forestali. Le stesse Amministrazioni Provinciali, in collaborazione con i Capi degli Ispettorati Forestali e previo benestare dell'Assessorato Regionale competente, provvedono, altresì, all'acquisto delle << trotelle >> ed alle operazioni di immissione.

Art. 3

Allo stato di previsione della spesa per l'esercizio finanziario 1979, sono introdotte le variazioni di competenza e di spesa, descritte nel prospetto  << A >> annesso alla presente legge.

Art. 4

La presente legge è dichiarata urgente ai sensi dell'art. 127 della Costituzione e dell'art. 38 dello Statuto della Regione Molise ed entra in vigore il giorno successivo a quello della sua pubblicazione sul Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.

Allegato tabella <<A>>
