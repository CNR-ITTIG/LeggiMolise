
30.Promozione e organizzazione di attività culturali e delle tradizioni locali, associazionismo

Bollettino
BOLLETTINO UFFICIALE DELLA REGIONE MOLISE  N. 11 del 1 giugno 2004

Oggetto
Osservatorio Permanente per l'Immigrazione afro-asiatica in Italia - Riconoscimento quale soggetto culturale di interesse regionale

Abrogazioni


Modifiche


LEGGE REGIONALE 20 maggio 2004, n. 14.

Riconoscimento come soggetto culturale di interesse regionale dell'Osservatorio Permanente per l'Immigrazione afro-asiatica in Italia.

Art. 1

Nel quadro delle iniziative che la Regione Molise intende programmare e realizzare, l'individuazione di temi e soggetti di fattori immigratori nel territorio regionale, a partire da quello molisano e dei territori limitrofi, assumono rilevanza di interesse regionale.

Art. 2

L'Osservatorio Permanente per l'Immigrazione afro-asiatica in Italia, di seguito chiamato Osservatorio, istituito presso la cattedra di Diritto dell'Antico Oriente Mediterraneo, del Dipartimento di Scienze Giuridiche, Sociali e dell'Amministrazione, della Facoltà di Giurisprudenza dell'Università degli Studi del Molise, viene riconosciuto come soggetto di interesse pubblico regionale incaricato per l'attuazione di quanto previsto all'articolo 1 della presente legge.

Art. 3

L'Osservatorio, entro il 31 marzo di ogni anno, propone, per il tramite della cattedra di Diritto dell'Antico Oriente Mediterraneo, il programma annuale delle attività, quantificandone il costo. La Giunta regionale, su proposta del Presidente, entro i trenta giorni successivi, ne delibera l'eventuale approvazione ed impegna contestualmente la relativa somma.

Art. 4

L'onere derivante dall'applicazione della presente legge è imputato alle U.P.B. 300 (capitoli nn. 38620/38622) e 307 del Bilancio regionale.

Art. 5

La presente legge entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
