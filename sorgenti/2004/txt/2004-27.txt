
31.Protezione civile, rischio sismico, regime delle acque e rischio idrogeologico

Bollettino
BOLLETTINO UFFICIALE DELLA REGIONE MOLISE – N. 11 del 1 giugno 2004

Oggetto
Riclassificazione sismica del territorio regionale - Norme tecniche - Disposizioni

Abrogazioni


Modifiche
Modificato art. 2 dalla legge n. 21/2004 art. 1
Modificato art. 4 dalla legge n. 17/2004 art. 1
Modificato art. 4 dalla legge n. 21/2004 art. 2

LEGGE REGIONALE 20 maggio 2004, n. 13.

Riclassificazione sismica del territorio regionale e nuova normativa sismica.

ARTICOLO 1

Dichiarazione di sismicità

1. Ai sensi dell'articolo 94, comma 2, lettera a) del decreto legislativo n. 112 del 1998 e sulla base dell'ordinanza del Presidente del Consiglio dei Ministri n. 3274 del 20 marzo 2003, pubblicata l'8 maggio 2003 e successive modificazioni, in seguito chiamata Ordinanza, che individua "i primi elementi in materia di criteri generali per la classificazione sismica del territorio nazionale e di normative tecniche per le costruzioni in zona sismica" (e della deliberazione della Giunta regionale n. 1269 del 17 ottobre 2003):

a) sono dichiarati sismici e appartenenti alla Zona 1, i territori dei seguenti Comuni:

1) Baranello

2) Bojano

3) Campochiaro 

4) Cantalupo nel Sannio 

5) Carpinone 

6) Castel del Giudice 

7) Castellino del Biferno

8) Castelpetroso

9) Castelpizzuto

10) Cercemaggiore

11) Cercepiccola 

12) Colle d'Anchise  

13) Frosolone 

14) Guardiaregia

15) Macchiagodena 

16) Pettoranello del Molise

17) Roccamandolfi

18) San Giuliano del Sannio 

19) San Massimo

20) San Pietro Avellana 

21) San Polo Matese  

22) Sant'Elena Sannita

23) Santa Maria del Molise

24) Sepino

25) Spinete

26) Vinchiaturo 

b) sono dichiarati sismici e appartenenti alla Zona 2, i territori dei seguenti Comuni:

1) Acquaviva d'lsernia

2) Agnone  

3) Bagnoli del Trigno

4) Belmonte del Sannio

5) Bonefro

6) Busso

7) Campobasso.

8) Campodipietra

9) Campolieto  

10) Capracotta

11) Carovilli  

12) Casacalenda 

13) Casalciprano

14) Castel San Vincenzo  

15) Castelbottaccio  

16) Castelmauro 

17) Castelverrino

18) Castropignano

19) Cerro al Volturno

20) Chiauci  

21) Civitacampomarano

22) Civitanova del Sannio

23) Colli a Volturno

24) Colletorto

25) Conca Casale

26) Duronia

27) Ferrazzano

28) Filignano  

29) Forlì del Sannio

30) Fornelli

31) Fossalto

32) Gambatesa  

33) Gildone 

34) Guardialfiera

35) Isernia

36) Jelsi  

37) Larino 

38) Limosano  

39) Longano

40) Lucito 

41) Lupara 

42) Macchia d'Isernia

43) Macchia Valfortore  

44) Matrice  

45) Mirabello Sannitico 

46) Miranda

47) Molise

48) Monacilioni

49) Montagano

50) Montaquila  

51) Montelongo  

52) Montenero Valcocchiara

53) Monteroduni

54) Montorio nei Frentani

55) Morrone del Sannio

56) Oratino

57) Pesche

58) Pescolanciano  

59) Pescopennataro  

60) Petrella Tifernina

61) Pietrabbondante 

62) Pietracatella 

63) Pietracupa  

64) Pizzone  

65) Poggio Sannita

66) Pozzilli  

67) Provvidenti

68) Riccia  

69) Rionero Sannitico

70) Ripabottoni 

71) Ripalimosani 

72) Roccasicura  

73) Roccavivara  

74) Rocchetta a Volturno 

75) Rotello  

76) Salcito  

77) San Biase 

78) San Giovanni in Galdo

79) San Giuliano di Puglia 

80) San Martino in Pensilis  

81) Sant'Agapito 

82) Sant'Angelo del Pesco 

83) Sant'Angelo Limosano 

84) Sant'Elia a Pianisi  

85) Santa Croce di Magliano

86) Scapoli 

87) Sessano del Molise

88) Sesto Campano 

89) Torella del Sannio

90) Toro 

91) Trivento

92) Tufara

93) Ururi

94) Vastogirardi 

95) Venafro

c) sono dichiarati sismici e appartenenti alla Zona 3, i territori dei seguenti Comuni:

1) Acquaviva Collecroce

2) Campomarino

3) Guglionesi

4) Mafalda

5) Montecilfone

6) Montefalcone nel Sannio

7) Montemitro  

8) Montenero di Bisaccia

9) Palata 

10) Petacciato 

11) Portocannone 

12) San Felice del Molise

13) San Giacomo degli Schiavoni

14) Tavenna

15) Termoli

ARTICOLO 2

Norme tecniche

1. Alle costruzioni ricadenti nei territori dei Comuni appartenenti alle zone sismiche indicate all'articolo 1 si applicano le "Norme tecniche per il progetto, la valutazione e l'adeguamento sismico degli edifici", le "Norme tecniche per il progetto sismico dei ponti" e le "Norme tecniche per il progetto sismico delle opere di fondazione e sostegno dei terreni" allegate all'Ordinanza e successive modificazioni.

ARTICOLO 3

Competenze

1. Il Consiglio regionale, su proposta della Giunta regionale, con atto deliberativo, aggiorna gli elenchi delle zone classificate sismiche dalla presente legge in base ai criteri generali per l'individuazione delle zone sismiche emanati dallo Stato.

2. Il recepimento delle modifiche delle norme tecniche per le costruzioni nelle zone sismiche avviene con atto deliberativo della Giunta regionale.

ARTICOLO 4

Disposizioni

1. Possono continuare ad applicarsi le norme tecniche e la classificazione sismica vigenti alla data di pubblicazione dell'Ordinanza:

a) per il completamento degli interventi di riparazione e di ricostruzione in corso;

b) per le costruzioni di privati i cui lavori siano già regolarmente iniziati;

c) per i progetti di privati già provvisti di permesso di costruire alla data di entrata in vigore della presente legge.

2. Per gli interventi di ricostruzione di immobili esistenti, che prevedano la demolizione totale o parziale, non si applicano le limitazioni, di cui ai punti C2 e C3 del decreto ministeriale 16 gennaio 1996, nonché le limitazioni, di cui al punto 4.2 e successive modifiche, delle norme tecniche per le costruzioni in zona sismica allegate all'Ordinanza, nei limiti dei volumi e delle altezze preesistenti.

3. Per le opere e gli edifici pubblici o di uso pubblico provvisti di permesso di costruire, già appaltati o in fase di costruzione, nelle zone sismiche di nuova classificazione di cui all'articolo 1, si tiene conto di tale nuova classificazione con la possibilità, per non oltre 18 mesi a partire dall'8 maggio 2003, di applicare le norme tecniche vigenti alla data di pubblicazione dell'Ordinanza stessa.

4. Per le opere e gli edifici pubblici o di uso pubblico, anche se già approvati ma non ancora appaltati e che fruiscano di finanziamento, anche parziale, disposto dalla Regione, si applicano le nuove norme tecniche e la nuova classificazione per le progettazioni sismiche. Per gli edifici e le opere, con riferimento al decreto del Capo del Dipartimento della Protezione Civile del 21 ottobre 2003 - Gazzetta Ufficiale n. 252 del 29 ottobre 2003 - qualunque sia la fonte di finanziamento, si applicano le norme tecniche e la classificazione sismica, di cui all'ordinanza P.C.M. n. 3274/2003.

5. Per le opere e gli edifici di cui al precedente comma 4, già appaltate o in corso di costruzione al momento dell'entrata in vigore della presente legge, il tecnico progettista dovrà dichiarare entro 30 giorni all'Ufficio Tecnico Regionale lo stato dei lavori. Nel caso in cui la struttura risulti già completamente realizzata, l'opera potrà essere ultimata senza adeguamento entro il termine di 18 mesi, salvo procedere a verifica entro i 5 anni previsti dal comma 3 dell'art. 2 dell'Ordinanza per le opere strategiche. Nel caso in cui la struttura non risulti già completamente realizzata, occorrerà procedere all'adeguamento alla nuova normativa sismica ed alla nuova classificazione a meno che il committente non intenda arrestare la realizzazione dell'opera al piano in corso di esecuzione.

6. In tutti i restanti casi, fatti salvi gli edifici e le opere di cui al comma 3 dell'articolo 2 dell'Ordinanza, la progettazione dovrà essere conforme a quanto prescritto dalla nuova classificazione sismica di cui all'articolo 1 della presente legge, con la possibilità, per non oltre 18 mesi, a partire dall'8 maggio 2003, di continuare ad applicare le norme tecniche vigenti per le costruzioni in zona sismica.*

ARTICOLO 5

Adempimenti

1. Per gli adempimenti, di cui ai commi 3, 4, 5 e 6 dell'articolo 2 dell'Ordinanza si procederà secondo quanto prescritto dalla stessa Ordinanza.

2. La Regione, sulla base delle verifiche effettuate, predispone un programma finanziario e temporale degli interventi di adeguamento sismico degli edifici.

ARTICOLO 6

Strumenti urbanistici generali ed attuativi

1. Per gli strumenti urbanistici generali ed attuativi, già adottati alla data di entrata in vigore della presente legge, si applicano gli adempimenti previsti dagli articoli 1, 2, 3, 4, 5 e 6 della legge regionale n. 20 del 6 giugno 1996, in conformità con quanto prescritto dalla nuova classificazione sismica.

2. Per i Comuni non già classificati sismici alla entrata in vigore della presente legge o che hanno subìto una variazione di classificazione sismica, è fatto obbligo di procedere entro 3 anni all'adeguamento dello strumento urbanistico alle norme derivanti dalla nuova classificazione.

3. Gli strumenti urbanistici dovranno comunque essere adeguati alle eventuali prescrizioni derivanti dalle indagini esperite per la microzonazione sismica.

ARTICOLO 7

Entrata in vigore

1. La presente legge entra in vigore il giorno successivo a quello della sua pubblicazione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
