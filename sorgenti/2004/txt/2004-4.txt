
04.Assistenza sociale, volontariato

Bollettino
BOLLETTINO UFFICIALE DELLA REGIONE MOLISE – N. 29 del 31 dicembre 2004

Oggetto
L.R. 14 aprile 2000 n. 29 - Modifiche ed integrazioni

Abrogazioni


Modifiche


LEGGE REGIONALE 23 dicembre 2004, n. 36.

Modifiche alla legge regionale 14 aprile 2000, n. 29, ad oggetto: "Tutela del diritto al gioco dei bambini e sviluppo delle ludoteche".

Art. 1

1. Al comma 2 dell'art. 5 della legge regionale 14 aprile 2000, n. 29, ad oggetto: "Tutela del diritto al gioco dei bambini e sviluppo delle ludoteche", l'ultimo periodo è così sostituito: "Devono, altresì, rispettare tutte le norme vigenti in materia di sicurezza".

Art. 2

1. Il comma 1 dell'art. 8 della legge regionale 14 aprile 2000, n. 29, ad oggetto: "Tutela del diritto al gioco dei bambini e sviluppo delle ludoteche" è così modificato:

<<1. La Regione concede contributi finanziari per la costruzione e la ristrutturazione dei locali da destinare a ludoteche nonché per la gestione dei servizi rispettivamente nella misura da stabilire con successivo regolamento, ai soggetti interessati di cui all'art. 1 con priorità per i Comuni montani>>.

2. Al comma 2 dell'art. 8 della legge regionale 14 aprile 2000, n. 29, in fine, è aggiunto il seguente periodo: "I soggetti beneficiari dei contributi sono obbligati a fornire regolare e formale rendicontazione delle spese sostenute".

Art. 3

1. La presente legge regionale entra in vigore il giorno della sua pubblicazione sul Bollettino Ufficiale della Regione Molise.

 La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
