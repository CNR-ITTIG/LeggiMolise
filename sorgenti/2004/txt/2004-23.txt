
31.Protezione civile, rischio sismico, regime delle acque e rischio idrogeologico

Bollettino
BOLLETTINO UFFICIALE DELLA REGIONE MOLISE – N. 18 del 16 settembre 2004

Oggetto
Riclassificazione sismica del territorio regionale - Norme tecniche - Disposizioni - Modifiche.

Abrogazioni


Modifiche


LEGGE REGIONALE 23 giugno 2004, n. 17.

Modifiche alla legge regionale 24 maggio 2004, n. 13, concernente: "Riclassificazione sismica del territorio regionale e nuova normativa sismica".

Art. 1

1. Il comma 3 dell'articolo 4 della legge regionale 24 maggio 2004, n. 13, è sostituito dal seguente:

"3. Per le opere e gli edifici pubblici o di uso pubblico, compresi quelli definiti strategici con delibera della Giunta regionale n. 182 del 16 febbraio 2004, provvisti di permesso di costruire o già approvati, appaltati o in fase di costruzione, si tiene conto della nuova classificazione sismica di cui all'articolo 1 con la possibilità, per non oltre 18 mesi a partire dall'8 maggio 2003, di applicare le norme tecniche vigenti alla data di pubblicazione dell'Ordinanza".

2. Il comma 5 dell'articolo 4 della legge regionale 24 maggio 2004, n. 13, è abrogato.

3. Il testo del comma 6 dell'articolo 4 della legge regionale 24 maggio 2004, n. 13, quale pubblicato sul Bollettino Ufficiale della Regione Molise n. 11 dell'1 giugno 2004, è sostituito dal seguente:

"6. In tutti i restanti casi, fatti salvi gli edifici e le opere di cui al comma 3 dell'articolo 2 dell'Ordinanza, la progettazione dovrà essere conforme a quanto prescritto dalla nuova classificazione sismica di cui all'articolo 1 della presente legge, con la possibilità, per non oltre 18 mesi, a partire dall'8 maggio 2003, di continuare ad applicare le norme tecniche vigenti per le costruzioni in zona sismica".

Art. 2

1. La presente legge entra in vigore il giorno successivo a quello della sua pubblicazione sul Bollettino Ufficiale della Regione Molise.

 La presente legge sarà pubblicata nel Bollettino Ufficiale della Regione. A fatto obbligo a chiunque spetti di osservarla e farla osservare come legge della Regione Molise.
