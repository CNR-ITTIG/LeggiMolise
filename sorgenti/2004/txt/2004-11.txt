
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
BOLLETTINO UFFICIALE DELLA REGIONE MOLISE – N. 27 del 3 dicembre 2004

Oggetto
Assestamento del bilancio di previsione della Regione per l'esercizio finanziario 2004

Abrogazioni


Modifiche


LEGGE REGIONALE 1° dicembre 2004, n. 29.

Assestamento del Bilancio di previsione della Regione Molise per l'esercizio finanziario 2004.

Art. 1

Variazioni al bilancio 2004

l. Ai sensi e per gli effetti dell'art. 33 della legge regionale 7 maggio 2002, n. 4: "Nuovo ordinamento contabile della Regione Molise" al bilancio preventivo per l'esercizio finanziario 2004 sono introdotte le variazioni di competenza e di cassa di cui ai successivi articoli.

Art. 2

Variazioni allo stato di previsione delle entrate

1. Allo stato di previsione delle entrate di competenza e di cassa del bilancio di previsione della Regione Molise per l'esercizio finanziario 2004 sono apportate le variazioni specificate nella tabella "A"annessa alla presente legge (in allegato).

Art. 3

Variazioni allo stato di previsione della spesa

1. Allo stato di previsione della spesa di competenza e di cassa del bilancio di previsione della Regione Molise per l'esercizio finanziario 2004 sono apportate le variazioni specificate nella tabella 'B' annessa alla presente legge (in allegato).

Art. 4

Aggiornamento dei residui attivi e passivi

1. Ai sensi della legge regionale 7 maggio 2002, n. 4: "Nuovo ordinamento contabile della Regione Molise" ed in particolare dell'art. 33, comma 2, lettera a) l'ammontare dei residui attivi e l'ammontare dei residui passivi iscritti nel bilancio di previsione regionale per l'esercizio finanziario 2004 è aggiornato alle risultanze scaturenti dal rendiconto generale della Regione Molise per l'esercizio finanziario 2003.

2. Per effetto di quanto disposto al comma 1 del presente articolo, al conto dei residui del bilancio di previsione della Regione per l'esercizio finanziario 2004, sono apportate le variazioni specificate nella tabella 'À per i residui attivi e nella tabella 'B' per i residui passivi annesse alla presente legge (in allegato).

Art. 5

Avanzo di amministrazione

1. Ai sensi dell'art. 33, comma 2, lettera c) della legge regionale 7 maggio 2002, n. 4: "Nuovo ordinamento contabile della Regione Molise", all'avanzo presunto di amministrazione, già iscritto nell'attivo del bilancio di previsione per l'esercizio finanziario 2004 in Euro 206.755.498, 00 viene iscritta la maggiore somma di Euro 32.949.359,11 restando determinato in Euro 239. 704.857, 11 l'avanzo accertato al 31 dicembre 2003.

Art. 6

Giacenza di cassa

l. Ai sensi dell'art. 33, comma 2, lettera b) della legge regionale 7 maggio 2002, n. 4: "Nuovo ordinamento contabile della Regione Molise" alla giacenza presunta di cassa già iscritta nell'attivo del bilancio di previsione per l'esercizio finanziario 2004 in Euro 102.032.787, 66 viene iscritta la maggiore somma di Euro 3.803.973, 02 restando determinato in Euro 105.836.760, 68 il fondo di cassa accertato al 31 dicembre 2003.

Art. 7

Variazione al bilancio

l. Ai sensi e per gli effetti dell'articolo 34, punto 3 della legge regionale 7 maggio 2002, n. 4: "Nuovo ordinamento contabile della Regione Molise" la Giunta Regionale è autorizzata ad effettuare, mediante provvedimenti amministrativi, variazioni compensative al bilancio regionale per l'esercizio finanziario 2004, all'interno della medesima classificazione economica, tra unità previsionali di base strettamente collegate nell'ambito di una stessa funzione obiettivo o di uno stesso programma o progetto ovvero effettuare variazioni compensative anche tra unità previsionali di base diverse qualora le variazioni stesse siano necessarie per l'attuazione di interventi previsti da intese istituzionali di programma o da altri strumenti di programmazione negoziata.

Art. 8

Variazione alle tabelle n. 7 e n. 9 allegate al bilancio di previsione annuale per l'esercizio 2004

1. Per effetto delle variazioni di cui all'art. 3 della presente legge, le tabelle n. 7 e n. 9 di cui all'art. 6, punto 1, della legge regionale 9 gennaio 2004, n. 2: "Bilancio di competenza e di cassa 2004 - Bilancio pluriennale 2004/2006" sono parzialmente modificate e sostituite dalle tabelle n. 7 e n. 9 annesse alla presente legge (in allegato).

Art. 9

Classificazione delle spese

1. Ferma restando la ripartizione delle spese del bilancio regionale 2004 di cui all'articolo 5 della legge regionale 9 gennaio 2004, n. 2: "Bilancio di competenza e di cassa 2004- Bilancio pluriennale 2004/2006" le funzioni obiettivo di seguito individuate assumono la denominazione a fianco di ciascuna specificata, che sostituisce la precedente erroneamente indicata per motivi prettamente meccanografici:

2.2 Servizi alle imprese agricole, forestali e cooperazione;

3.1 Formazione professionale e politiche del lavoro; 

3.2 Politiche sociali;

3.3 Emigrazione;

4.5 Supporto all'attività del Direttore Generale; 

5.3 Risorse naturali e tutela ambientale.

Art. 10

Entrata in vigore

1. La presente legge entra in vigore il giorno della sua pubblicazione sul Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
