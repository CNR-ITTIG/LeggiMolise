
35.Tributi

Bollettino
BOLLETTINO UFFICIALE DELLA REGIONE MOLISE  N. 1 del 16 gennaio 2004

Oggetto
Tributi regionali - Disposizioni

Abrogazioni


Modifiche


LEGGE REGIONALE 9 gennaio 2004, n. 5.

Disposizioni in materia di tributi regionali.

ARTICOLO 1

(Disposizioni in materia di tassa automobilistica regionale)

1. Il recupero della tassa automobilistica dovuta alla Regione Molise per il periodo d'imposta 2000 viene effettuato entro il 31 dicembre 2004.

ARTICOLO 2

(Disposizioni in materia di crediti tributari di modesta entità)

1. Non si fa luogo all'accertamento, all'iscrizione a ruolo ed alla riscossione dei crediti relativi all'applicazione di tributi regionali di ogni specie, comprensivi o costituiti solo da sanzioni amministrative o interessi, qualora l'ammontare dovuto, per ciascun credito d'imposta e per ogni periodo d'imposta, sia di importo uguale od inferiore ad Euro 3,10.

2. Se il credito di cui al precedente comma supera l'importo di Euro 3,10 si fa luogo all'accertamento, all'iscrizione a ruolo ed alla riscossione per l'intero suo ammontare.

3. La disposizione di cui al comma 1 non si applica qualora il credito tributario, comprensivo o costituito solo da sanzioni amministrative o interessi, derivi dalla seconda violazione delle disposizioni di legge applicative del medesimo tributo regionale.

ARTICOLO 3

(Abrogazione di legge)

1. La legge regionale 27 gennaio 1978 n. 2, ad oggetto: "Crediti regionali di lievi entità - Abbandono delle procedure di esazione" è abrogata.

ARTICOLO 4

(Pubblicazione)

1. La presente legge regionale entra in vigore il giorno successivo a quello della sua pubblicazione sul Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
