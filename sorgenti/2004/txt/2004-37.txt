
30.Promozione e organizzazione di attività culturali e delle tradizioni locali, associazionismo

Bollettino
BOLLETTINO UFFICIALE DELLA REGIONE MOLISE – N. 1 del 16 gennaio 2004

Oggetto
Istituzione della "Festa del Molise"

Abrogazioni


Modifiche


LEGGE REGIONALE 9 gennaio 2004, n. 3.

Istituzione della "Festa del Molise"

Art. 1

1. La Regione, con la presente legge, istituisce la "Festa del Molise" la cui celebrazione si tiene il 27 dicembre di ogni anno nella ricorrenza della istituzione della Regione Molise.

Art. 2

1. La "Festa del Molise" rappresenta una solenne occasione per sottolineare una data storica per la Regione, per una riflessione sul cammino percorso dopo il conseguimento dell'autonomia e per la riscoperta di valori storici e umani che appartengono al popolo molisano.

Art. 3

1. La ''Festa del Molise" avrà anche una caratterizzazione culturale con la presentazione di iniziative e pubblicazioni varie.

Art. 4

1. Il Presidente della Regione, previa approvazione del Consiglio regionale, determina con propri provvedimenti i programmi e  stabilisce le modalità organizzative della "Festa del Molise".

Art. 5

1. Gli oneri derivanti dall'applicazione della presente legge, quantificati per l'esercizio finanziario 2003, in Euro 100.000,00 e iscritti nella U.P.B., denominata: "Giunta Regionale: spese generali operative" trovano copertura finanziaria con l'approvazione del Bilancio regionale riferito allo stesso esercizio finanziario.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.


