
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 15 del 01/08/91

Oggetto
Assistenza farmaceutica - Integrazioni

Abrogazioni


Modifiche


Legge Regionale del 23 Luglio 1991, n. 13

Art. 22 della legge regionale 12 gennaio 1981, n. 3 - Modificazioni.

Art. 1

1. Al primo comma dell'art. 22 della legge 12 gennaio 1981, n. 3, dopo <<presidi ambulatoriali>>   sono aggiunte le seguenti parole: <<o farmacie di cui siano titolari enti pubblici o privati>>.

2. All'art. 22 della legge 12 gennaio 1981, n. 3 sono aggiunti, in fine, i seguenti commi:

<<Il prelevamento del materiale sanitario, presso le farmacie di cui sono titolari enti pubblici  o   privati, è regolato mediante apposite convenzioni che le Unità Sanitarie Locali stipulano sulla base di uno schema tipo approvato dalla Giunta Regionale, sentite le stesse Unita Sanitarie Locali e l'Unione regionale farmacisti titolari di farmacie del Molise.

Le convenzioni devono indicare il materiale sanitario ed i medicinali prelevabili presso le   suddette farmacie nonché il relativo prezzo unitario>>.

La presente legge regionale sarà pubblicata sul Bollettino Ufficiale  degli atti della Regione Molise.

È fatto obbligo a chiunque spetti di osservarla e di farla osservare come legge della Regione   Molise.
