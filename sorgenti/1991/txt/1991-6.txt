
13.Formazione professionale, istruzione, assistenza scolastica, edilizia scolastica, università

Bollettino
Bollettino Ufficiale n. 22 del 16/11/1991

Oggetto
Acquisto scuolabus - Disposizioni

Abrogazioni
Abrogata intera legge dalla legge n. 17/1998 art. 5

Modifiche


Legge Regionale 4 Novembre 1991, n. 19

Modifica alla legge regionale n. 20/1981 - Contributo ai Comuni per acquisto scuolabus.

Art. 1

1. All'art. 1, primo comma, della legge regionale 7 settembre 1981, n. 20, dopo le parole <<scuola   dell'obbligo>> sono soppresse le parole <<nell'ambito del territorio comunale>>.

2. Si considera scuolabus anche l'automezzo che, durante il periodo invernale, a causa di particolari condizioni ambientali e climatiche, può essere utilizzato per trasporto promiscuo.

3. All'art. 1 della legge n. 20/81 del 7 settembre 1981 eliminare al terzo rigo: <<- per l'anno   scolastico 1981 - 82- >>.

Art. 2

1. All'art. 4, comma primo, lett .b), dopo le parole <<acquisto dell'automezzo>> sono aggiunte le   seguenti parole:<<ovvero del contratto di LEASING in originale o copia autenticata nei modi di legge con la ricevuta dell'avvenuto versamento della somma all'atto della firma del contratto>>.

Art. 3

1. La presente legge è dichiarata urgente ai sensi del 2° comma dell'art. 127 della costituzione e   dell'art. 38 dello Statuto ed entra in vigore il giorno successivo a quello della sua pubblicazione   nel Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione   Molise.
