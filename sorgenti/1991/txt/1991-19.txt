
06.Consiglieri regionali e gruppi consiliari

Bollettino
Bollettino Ufficiale n. 11 del 15/06/91

Oggetto
Gruppi consiliari - Personale e rimborsi

Abrogazioni
Abrogata intera legge dalla legge n. 20/1991 art. 9

Modifiche


Legge Regionale del 7 Giugno 1991, n. 6

Modifica delle leggi regionali nn. 13/86 e 21/78 sulle norme relative alla dotazione dei mezzi necessari per il funzionamento e l'attività dei Gruppi consiliari.

Art. 1

A decorrere dal 1 gennaio 1991, il comma secondo dell' art. 1 della legge regionale del 28   agosto 1986, n. 13 è soppresso e sostituito dal seguente:

<<Per il funzionamento e la continuità dell'attività dei Gruppi consiliari è assegnato, su richiesta   anche nominativa dei loro presidenti, personale dipendente regionale al più di ottavo livello, o di   Enti, a cui è possibile secondo la normativa regionale vigente chiedere il comando nei seguenti limiti:

Per i Gruppi aventi titolo alle unità nel numero di seguito riportate in base all'art. 1 della legge   regionale n. 13/1986, si prevedono i livelli   accanto a ciascuno di essi cosi indicati:

1) due unità per i Gruppi fino a due Consiglieri: massimi livelli concedibili, un ottavo ed un   quarto;

2) tre unità per i Gruppi fino a sei Consiglieri: massimi livelli concedibili, un ottavo, un sesto ed   un quarto;

3) quattro unità per i Gruppi da sette a quindici Consiglieri: massimi livelli concedibili, un ottavo,   due sesti ed un quarto;

4) cinque unità per i Grupi con più di quindici Consiglieri: massimi livelli concepibili, un ottavo,   due sesti e due quarti>>.

Art. 2

Con la medesima decorrenza di cui all'articolo precedente, il comma secondo dell'art. 4 della   legge regionale del 5 settembre 1978, n. 21 è abrogato e sostituito dal seguente:

<<Il rimborso previsto dall'art. 1 lettera c) viene erogato a richiesta del presidente di ciascun   Gruppo e può essere liquidato anche in più mensilità retroattive>>.

Art. 3

Agli oneri derivanti dall'applicazione della presente legge si provvederà per ogni esercizio con adeguato stanziamento nell'apposito capitolo del relativo bilancio di previsione.

Art. 4

La presente legge è dichiarata urgente ai sensi dell' art. 127 secondo comma della Costituzione e dell'art. 38 dello Statuto regionale ed entra in vigore il giorno successivo a quello della sua   pubblicazione sul Bollettino Ufficiale della Regione.

È  fatto obbligo a chiunque spetti di osservarla e di farla osservare come legge della Regione   Molise.
