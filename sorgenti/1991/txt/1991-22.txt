
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 05 del 16/03/91

Oggetto
Nuovi contratti di affitto - Determinazione della durata

Abrogazioni


Modifiche


Legge Regionale del 5 Marzo 1991, n. 3

Norme sui contratti agrari - Determinazione delle zone ove la durata minima è ridotta a sei anni.

Art. 1

1. La Regione, in attuazione della delega contenuta all'art. 3 della legge 3 maggio 1982, n. 203,   acquisito il parere delle Comunità Montane, stabilisce che la riduzione a sei anni della durata   minima dei nuovi contratti di affitto si applica alle zone del territorio regionale dichiarato montano ai sensi della legge 3 dicembre 1971, n. 1102.

2. Le ulteriori condizioni previste dallo stesso art.3 della legge 3 maggio 1982, n. 203 per la   riduzione ai sei anni della durata minima dei nuovi contratti di affitto sono comunque sussistenti e vengono espressamente richiamate.

Art. 2

1. La presente legge è dichiarata urgente ai sensi dell'art. 127 della Costituzione e dell'art. 38,   secondo comma dello Statuto Regionale ed entra in vigore il giorno successivo a quello della sua   pubblicazione sul Bollettino Ufficiale della Regione Molise.

2. È fatto obbligo a chiunque spetti di osservarla e farla osservare come legge della Regione Molise.
