
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 18 del 16/09/91

Oggetto
Personale in posizione di comando o di distacco presso la Regione - Inquadramento - Procedure

Abrogazioni


Modifiche
Modificato art. 3 dalla legge n. 17/1992 art. 1

Legge Regionale del 12 Settembre 1991, n. 16

Norme per l'inquadramento del personale comandato.

Art. 1

1. I dipendenti di ruolo, provenienti dallo Stato, da altre Regioni, dagli Enti locali e da Enti   pubblici, che alla data del 30 giugno 1991 prestino servizio o lo abbiano prestato   consecutivamente per almeno dodici mesi nell'ultimo biennio precedente alla suddetta data   in posizione di comando o di distacco presso la Regione Molise possono esercitare il diritto di   opzione per l'inquadramento nei ruoli regionali, a domanda da prodursi, a pena di decadenza, entro 60 giorni dall'entrata in vigore della presente legge, previo assenso dell'Ente di appartenenza.

Art. 2

1. L'inquadramento, anche ai fini del trattamento previdenziale e di quiescenza, ha effetto dal   giorno successivo a quello di scadenza del termine per la presentazione della domanda ed avviene nel rispetto della tabella di equiparazione allegato A.

Nel caso la qualifica posseduta non trovi riscontro in detta tabella, l'inquadramento, sentita la Commissione di cui all'articolo 97 della legge regionale 31 agosto 1974, n. 11, viene disposta   nella qualifica che risulti equipollente, per mansioni e trattamento economico tabellare, a   quella posseduta.

2. Al personale inquadrato è attribuito il trattamento economico iniziale lordo dei dipendenti regionali vigente alla data di inquadramento.

3. Eventuali differenze stipendiali tabellari in godimento nell'Ente di provenienza, costituiscono   assegno ad personam riassorbibile con i futuri miglioramenti.

4. Il personale inquadrato conserva il salario individuale di anzianità maturato nell'Ente di   provenienza.

Art. 3

1. L'inquadramento del personale di cui all'articolo 1, fatti salvi i posti riservati per legge ai concorsi speciali dall'articolo 34 della legge regionale 29 aprile 1985, n. 13, e dall'articolo 57   della legge regionale 23 novembre 1988, n. 24, e quelli già impegnati per assunzioni dall'esterno è disposto sui posti vacanti della dotazione organica vacanti all'atto dell'entrata in vigore della   presente legge.

Art. 4

1. Per i comandi disposti dopo l'entrata in vigore della presente legge deve sussistere la vacanza   del posto in organico e deve essere acquisito, entro trenta giorni dalla domanda, il preliminare   parere del Consiglio di Amministrazione del personale.

Art. 5

1. Agli oneri derivanti dall'attuazione della presente legge si farà fronte mediante utilizzo delle somme stanziate negli appositi capitoli del bilancio regionale 1991, inerenti al personale e che verranno stanziati nei bilanci degli anni successivi nei capitoli relativi al trattamento economico, previdenziale ed assistenziale del personale regionale.

Art. 6

1. La presente legge è dichiarata urgente, ai sensi e per gli effetti dell'articolo 127, secondo comma, della Costituzione ed entra in vigore il giorno successivo a quello della sua pubblicazione nel Bollettino Ufficiale della Regione.

Art. 7

1. La presente legge regionale sarà pubblicata nel Bollettino Ufficiale della Regione. È fatto obbligo, a chiunque spetti di osservarla e di farla osservare come legge della Regione.

Tabella <<A>>

REGIONI	ENTI LOCALI	STATO UNIVERSITÀ	PARASTATO	UNITÀ SANITARIE LOCALI

Contr. 88/90	Contr. 88/90	D.P.R. 44/90

		Contr. 88/90	D.P.R. 43/90	Contr. 89/90

1°	1°	1°	1°	1°

2°	2°	2°	2°	2°

3°	3°	3°	3°	3°

4°	4°	4°	4°	4°

5°	5°	5°	5°	5°

6°	6°	6°	6°	6°

7°	7°	7°	7°	7°

		8°	8°	8°

8°	8°	s.9°	9°	9°

		N. 9+1° e 2° q.f.	10	

1°dir.	1°dir.	Direttore div. es. 1° dirigente	Dirigente	10°

2° dir.	2° dir.	Esp. gen. es.

		Dirig. sup.

		Dirig. gen.	Dirig. sup.

			

			Dirig. gen.	

				11°


