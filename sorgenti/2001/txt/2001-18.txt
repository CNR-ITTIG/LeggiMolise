
04.Assistenza sociale, volontariato

Bollettino
BOLLETTINO UFFICIALE DELLA REGIONE MOLISE – N. 7 del 16 marzo 2001

Oggetto
Croce rossa italiana - Comitato provinciale di Campobasso - Contributo

Abrogazioni
Abrogata intera legge dalla legge n. 13/2010 art. articolo 1 

Modifiche


LEGGE REGIONALE 28 febbraio 2001,  n. 2

Contributo finanziario una tantum alla Croce Rossa Italiana - Comitato Provinciale di Campobasso.

LEGGE REGIONALE 28 febbraio 2001, n.2.

Contributo finanziario una tantum alla Croce Rossa Italiana – Comitato Provinciale di Campobasso.

Il Consiglio Regionale ha approvato;

Il Commissario di Governo ha apposto il visto, con la seguente annotazione:

"Al riguardo la Regione dovrà individuare gli appositi stanziamenti nel bacino 2001".

IL PRESIDENTE

della

GIUNTA REGIONALE

Promulga

la seguente legge:

Art.1

(Obiettivi)

1.La Regione Molise, al fine di sostenere la Croce Rossa Italiana, Comitato Provinciale di Campobasso – nell'espletamento delle molteplici attività istituzionali finalizzate all'assistenza e beneficenza della fasce sociali più a rischio, con particolare attenzione alle nuove forme di povertà, che comportano costi notevolmente più elevati rispetto alle risorse consolidate, rinvenienti da fonti pubbliche e private, concede alla stessa un contributo straordinario, una tantum, pari a

LIRE 70.000.000

(SETTANTAMILIONI).

Art.2

2.Il contributo, di cui all'art.1, viene erogato sulla base della dettagliata relazione sull'attività svolta e del bilancio di previsione riferito all'anno 1999.

Art.3

(Norma finanziaria)

1.Agli oneri derivanti dall'applicazione della presente legge si farà fronte con appositi stanziamenti previsti nelle leggi di bilancio.

Art.4

(Dichiarazione d'urgenza)

1.La presente legge è dichiarata urgente ai sensi dell'art.127 della Costituzione e dell'art.38 dello Statuto Regionale ed entra in vigore il giorno successivo a quello della sua pubblicazione sul Bollettino Ufficiale della Regione.

2.È fatto obbligo, a chiunque spetti, di osservarla e di farla osservare come legge della Regione Molise.

Data a Campobasso, addì 28 febbraio 2001

Il Presidente

DI STASI


