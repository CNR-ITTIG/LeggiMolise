
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 08 del 31/03/2001

Oggetto
Enti regionali - Riforma - Disposizioni urgenti

Abrogazioni


Modifiche


LEGGE REGIONALE 21 marzo 2001, n.3

Disposizioni urgenti per la riforma degli Enti regionali

LEGGE REGIONALE 21 marzo 2001, n.3.

Disposizioni urgenti per la riforma degli Enti regionali.

Il Consiglio Regionale ha approvato;

Il Commissario di Governo ha apposto il visto:

IL PRESIDENTE

della

GIUNTA REGIONALE

Promulga

la seguente legge:

Art.1

(Finalità)

1. Allo scopo di determinare le condizioni per la predisposizione dei necessari provvedimenti di riforma dei rispettivi ordinamenti, saranno sciolti, secondo le modalità ed i tempi di cui al comma 2, gli organi di amministrazione attiva degli Enti di seguito indicati, la cui amministrazione è conseguentemente affidata a distinte gestioni commissariali:

- Ente regionale di sviluppo agricolo del Molise (E.R.S.A.M.);

- Istituto regionale per gli studi storici del Molise (I.R.E.S.M.O.);

- Istituti autonomi per le case popolari di Campobasso e di Isernia (I.A.C.P.);

- Enti provinciali del turismo di Campobasso e di Isernia (E.P.T.);

- Azienda autonoma di soggiorno e turismo di Termoli (A.A.S.T.).

2. Entro il 30 giugno 2001 si dovrà provvedere alla riforma degli Enti. In caso contrario, il Consiglio regionale procederà alla nomina dei commissari, i quali resteranno in carica per la durata massima di mesi 4 (quattro) e, comunque, non oltre la naturale scadenza degli organi di amministrazione.

3. Ove ricorra l'ipotesi di cui al comma 2, il Consiglio regionale nomina i commissari attingendo dagli elenchi formati del Comitato dei Garanti di cui all'articolo 3 della legge regionale n.11/1993 o tra i dirigenti regionali, in deroga alle leggi regionali 23 maggio 1973, n.7 e 22 aprile 1993, n.11.

4. In ogni caso, allo scadere del mandato dei commissari di cui al comma 2, gli Enti se non riformati, si intendono sciolti e le funzioni amministrative saranno assunte dalla Giunta regionale.

5. A ciascun commissario sono corrisposti, con onere a carico dell'Ente commissariato, i compensi ed i rimborsi, comunque denominati, spettanti al presidente dell'Ente stesso, a meno che si tratti di dirigenti regionali.

Art.2

 (Dichiarazione d'urgenza)

1. La presente legge è dichiarata urgente, ai sensi dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua pubblicazione.

La presente legge sarà pubblicata nel Bollettino Ufficiale della Regione. È fatto obbligo, a chiunque spetti di osservarla e farla osservare come legge della Regione Molise.

Data a Campobasso, addì 21 marzo 2001

Il Presidente

DI STASI
