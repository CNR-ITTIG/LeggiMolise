
16.Iniziativa popolare e referendum, diritti dei cittadini, dei consumatori e degli utenti

Bollettino
BOLLETTINO UFFICIALE DELLA REGIONE MOLISE  N. 14 del 30 giugno 2001

Oggetto
Categorie protette - Associazioni - Compiti

Abrogazioni


Modifiche


Legge Regionale 16 giugno 2001, n.14

Compiti associativi di rappresentanza e tutela delle categorie protette.

Legge Regionale 16 giugno 2001, n.14.

Compiti associativi di rappresentanza e tutela delle categorie protette.

Il Consiglio Regionale ha approvato;

Il Commissario di Governo ha apposto il visto;

IL PRESIDENTE

della 

GIUNTA REGIONALE

Promulga

la seguente legge:

Art.1

Finalità

1. In applicazione della normativa nazionale vigente in base alla quale è stabilito che:

- l'Unione Nazionale Mutilati per il servizio (UNMS),

- l'Associazione Nazionale Mutilati e Invalidi del lavoro (ANMIL);

- l'Associazione Nazionale Mutilati ed Invalidi Civili (ANMIC);

- l'Ente Nazionale Sordomuti (ENS);

- l'Unione Italiana Ciechi (UIC);

- l'Associazione Nazionale Privi della Vista e Ipovedenti (ANPVI),

sussistono come persone giuridiche di diritto privato e precisamente come enti morali e viene ad esse attribuito l'esercizio della rappresentanza e tutela degli interessi morali ed economici delle rispettive di mutilati ed invalidi, la Regione Molise con la presente legge valorizza il ruolo delle stesse associazioni presso le amministrazioni regionali e locali nonché presso gli organismi operanti in termini istituzionali che hanno per scopo l'educazione, il lavoro, la formazione professionale, i trasporti, l'assistenza sociale e sanitaria, il turismo, lo sport e quanto possa essere ritenuto di valenza primaria per l'integrazione sociale e per l'elevazione sociale e l'elevazione morale dei soggetti disabili totali o parziali, ivi comprese le implicazioni connesse alla vita familiare e di relazione.

2. L'esercizio di tutela e rappresentanza è riconosciuto altresì, agli organismi associativi che abbiano gli stessi scopi e finalità e siano in possesso del riconoscimento effettuato con Decreto del Presidente della Repubblica.

Art.2

Nomine

1. Tutti gli Enti Strumentali della Regione nei quali sono operanti organismi consultivi, con l'entrata in vigore della presente legge, sono tenuti a richiedere, per le tematiche e le problematiche di competenza, alle rappresentanze regionali delle Associazioni di cui all'art.1 la nomina di un membro rappresentante.

Art.3

Convenzioni

1. Gli Enti Strumentali della Regione possono stipulare apposite convenzioni con le Associazioni di cui all'art.1 per delegare ad esse lo svolgimento di compiti e funzioni che la legge non attribuisce ad in via esclusiva alla pubblica amministrazione.

Art.4

Dichiarazioni d'urgenza

1. La presente legge è dichiarata urgente ed entra in vigore il giorno successivo a quello della sua pubblicazione sul Bollettino Ufficiale della Regione Molise.

La presente legge sarà pubblicata nel Bollettino Ufficiale della Regione. 

È fatto obbligo a chiunque spetti di osservarla e farla osservare come legge della Regione Molise.

Data a Campobasso, addì 16 giugno 2001

IL PRESIDENTE

DI STASI
