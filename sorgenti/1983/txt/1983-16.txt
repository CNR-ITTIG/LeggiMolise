
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 05 del 16/03/1983

Oggetto
Regione - Commissioni e comitati - Componenti - Gettoni di presenza rimborso spese di viaggio ed indennità - Determinazione

Abrogazioni


Modifiche


Legge Regionale del 1 Marzo 1983, n. 7

Gettoni di presenza, rimborso spese di viaggio ed indennità di trasferta alle Commissioni, Comitati e Consulte Regionali operanti nel territorio regionale

Art. 1

Ai componenti delle Commissioni e Comitati indicati nell'allegato << A >> della presente legge spetta, per ogni giornata di seduta, un'indennità pari al 60% di quella fissata per i componenti degli Organi regionali di controllo, il rimborso delle spese di viaggio  e l'indennità di trasferta, se dovuta, a norma dell'art. 1 della  legge regionale n. 11 dell'8 giugno 1981.

Art. 2

Ai componenti delle Consulte indicate nell'allegato << B >> della  presente legge spetta, per ogni giornata di seduta, un'indennità  pari al 50% di quella fissata per i componenti degli Organi   regionali di controllo, il rimborso delle spese di viaggio e   l'indennità di trasferta, se dovuta, a norma dell'art. 1 della  legge regionale n. 11 dell'8 giugno 1981.

Art. 3

È abrogata ogni disposizione di legge in contrasto con la presente legge.

Art. 4

All'onere derivante dalla presente legge si fa fronte con quota parte dei fondi che verranno attribuiti alla Regione ai sensi dell'art. 8 della legge 16 maggio 1970, n. 281.

Con la stessa legge approvativa dei bilanci saranno quantificati gli oneri da porsi a carico dei rispettivi capitoli di spesa, secondo i settori dei servizi corrispondenti.

Art. 5

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
