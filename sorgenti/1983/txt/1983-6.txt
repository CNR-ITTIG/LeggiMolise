
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 12 del 01/07/83

Oggetto
Consultori familiari - Disciplina - Modifiche

Abrogazioni


Modifiche


Legge Regionale 16 Giugno 1983, n. 17

Modifiche alla legge regionale 13 novembre 1978, n. 28

Art. 1

Il secondo comma dell'art. 7 della legge regionale 13 novembre 1978, n. 28 è modificato come segue:

Le finalità di cui all'art. 2 potranno essere perseguite anche mediante i consultori privati che siano convenzionati nel rispetto delle prescrizioni di cui al successivo art. 8.

Art. 2

All'art. 24 della legge regionale 13 novembre 1978, n. 28 vengono aggiunte le parole: << ... e privati >>.

Art. 3

All'art. 26 della legge regionale 13 novembre 1978, n. 28 viene aggiunto un secondo comma:

Il Consiglio Regionale assegna un contributo sino al 10% del fondo iscritto in bilancio ai Consultori privati, iscritti al registro di cui all'art. 9, che ne abbiano fatta richiesta e che   documentino adeguatamente l'attività svolta.

Art. 4

La presente legge è dichiarata urgente ai sensi dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazione sul Bollettino Ufficiale della Regione.

È fatto obbligo a chiunque spetti di osservarla e di farla osservare come legge della Regione Molise.
