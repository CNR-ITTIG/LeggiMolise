
13.Formazione professionale, istruzione, assistenza scolastica, edilizia scolastica, università

Bollettino
BOLLETTINO UFFICIALE DELLA REGIONE MOLISE  N. 22 del 16 ottobre 2002

Oggetto
Edilizia scolastica - Interventi - Disciplina - Modifiche

Abrogazioni


Modifiche


LEGGE REGIONALE 7 ottobre 2002, n. 23.

Modifica della legge regionale 26 febbraio 1980 n. 7, ad oggetto: " Interventi per l'edilizia scolastica".

ARTICOLO 1

1. Il secondo comma dell'art. 1 della legge regionale n. 7/1980 è sostituito dal seguente:

" 2. I contributi sono commisurati alla spesa riconosciuta ammissibile dalla Regione e sono concessi nella misura massima del 100% ai Comuni, alle Province ed agli altri enti".

2. Il terzo comma dell'art. 1 della legge regionale n. 7/1980 è sostituito dal seguente:

"3. L'importo totale del finanziamento regionale, comprensivo del contributo alle spese generali determinato nella misura massima del 10% omnicomprensivo, non può superare

LA SOMMA DI

Euro 72.000. 

È obbligo dell'ente attuatore farsi carico delle spese eccedenti, a qualsiasi titolo, il contributo".

ARTICOLO 2

1. La presente legge entra in vigore il giorno successivo a quello della sua pubblicazione nel Bollettino Ufficiale della Regione Molise.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
