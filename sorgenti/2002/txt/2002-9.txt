
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE  N. 24 del 16 novembre 2002

Oggetto
Disciplina dei procedimenti di nomine e designazione a pubblici incarichi di competenza regionale - Proroga del termine entro il quale effettuare o rinnovare le nomine.

Abrogazioni


Modifiche
Modificato art. 1 dalla legge n. 44/2002 art. 2
Modificato art. 1 dalla legge n. 9/2003 art. 1

LEGGE REGIONALE 8 novembre 2002, n. 37.

Proroga del termine di cui all'articolo 8, comma 1 della legge regionale 2 agosto 2002 n. 16, concernente: "Nuove disposizioni sulle nomine di competenza regionale".

Articolo 1

Il termine di novanta giorni, previsto dall'articolo 8 della legge regionale 2 agosto 2002 n. 16, comma 1°, entro il quale effettuare o rinnovare tutte le nomine negli organi di amministrazione attiva, consultiva e di controllo degli enti, istituti e aziende dipendenti dalla Regione, nelle società a partecipazione regionale e in organi e organismi comunque regolati da legge regionale, è prorogato, in sede di prima applicazione della legge, fino a tutto il 31 dicembre 2002.

Articolo 2

La presente legge entra in vigore il giorno successivo a quello della sua pubblicazione.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
