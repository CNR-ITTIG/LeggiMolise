
34.Trasporti e viabilità, navigazione nelle acque interne

Bollettino
BOLLETTINO UFFICIALE DELLA REGIONE MOLISE  N. 17 del 1 agosto 2002

Oggetto
Aziende di trasporto pubblico locale - Copertura dei disavanzi di esercizio - Disposizioni.

Abrogazioni


Modifiche
Modificato art. 1 dalla legge n. 34/2002 art. 1

LEGGE REGIONALE 23 luglio 2002, n. 15.

Copertura dei disavanzi di esercizio delle aziende di trasporto pubblico locale.

ART. 1

(Finalità)

1. È autorizzata la contrazione di un mutuo con rate di ammortamento pari ai contributi annuali erogati dallo Stato ai sensi delle leggi 18 giugno 1998, n. 194, e 7 dicembre 1999, n. 472.

2. Entro il limite della somma ricavata dalla contrazione del mutuo di cui al comma 1, i disavanzi di esercizio delle aziende di trasporto pubblico locale, ancora da ripianare, relativi agli anni 1994, 1996 e 1998 possono essere coperti fino alla loro totale estinzione.

3. Eventuali eccedenze rispetto alla somma ricavata dal mutuo potranno essere utilizzate solamente per il ripianamento dei disavanzi degli esercizi successivi.

4. È autorizzata la contrazione di mutui con rate di ammortamento pari ai contributi erogati dallo Stato per il ripiano di disavanzi di esercizio di anni successivi a quelli già coperti.

ART. 2

(Norma finanziaria)

1. Nello stato di previsione delle entrate del bilancio regionale relativo all'esercizio finanziario 2002, nella U.P.B. n. 230, è istituito ai fini della gestione il capitolo n. 11.350 con la seguente denominazione:

"Mutuo per la copertura dei disavanzi delle aziende di trasporto pubblico locale"

con una previsione di competenza e di cassa pari a euro 1.810.000,00.

2. Nello stato di previsione della spesa del bilancio regionale relativo all'esercizio finanziario 2002, nella U.P.B. n. 400 è istituito ai fini della gestione il seguente nuovo capitolo n. 19.416 così denominato:

"Oneri per la copertura dei disavanzi di esercizio delle aziende di trasporto pubblico locale"

con uno stanziamento di competenza e di cassa pari a euro 1.810.000,00

3. I capitoli di spesa 19.432 e 19.440 assumono la denominazione:

"Oneri per l'ammortamento del mutuo contratto ai sensi dell'art. 1 della presente legge.

ART. 3

(Pubblicazione)

1. La presente legge entra in vigore il giorno successivo alla sua pubblicazione sul Bollettino ufficiale della Regione Molise.
