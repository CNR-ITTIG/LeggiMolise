
11.Enti locali, comunità montane

Bollettino
BOLLETTINO UFFICIALE DELLA REGIONE MOLISE  N. 23 del 31 ottobre 2002

Oggetto
Comunità montane - Organizzazione - Funzionamento - Disciplina - Modifiche.

Abrogazioni


Modifiche


LEGGE REGIONALE 28 ottobre 2002, n. 27.

Integrazioni e modificazioni alla legge regionale 8 luglio 2002 n. 12, concernente: "Riordino e ridefinizione delle Comunità Montane"

Art. 1

1.			La legge regionale 8 luglio 2002 n. 12, concernente: "Riordino e ridefinizione delle Comunità Montane", è modificata ed integrata come segue:

	a)		al primo comma dell'articolo 3, dopo le parole: <<(ANCI-UNCEM)>> è aggiunta, all'interno della parentesi, l'espressione: <<-Lega delle autonomie locali>>;

	b)		al secondo comma dell'articolo 3, la parola: <<trenta>> è sostituita con <<novanta>>;

	c)		al terzo comma dell'articolo 3, l'espressione: <<quarantacinque giorni>> è sostituita dall'espressione: <<centoventi>>;

	d)		al secondo comma dell'articolo 6, dopo <<articolo 4>>, è aggiunto: <<,dettando, ove necessario, pure le disposizioni per la successione, anche parziale, tra le preesistenti Comunità montane e quelle di eventuale nuova costituzione nonché per l'eventuale soppressione della Comunità Montana e del trasferimento del personale ad altro ente.>>;

	e)		al primo comma dell'articolo 7, alla fine del primo periodo, è aggiunto: <<Tali Comunità subentrano nei rapporti giuridici e patrimoniali delle preesistenti Comunità montane costituite per effetto della legge regionale 30 maggio 1973, n. 11 e ne ricevono il personale, che conserva le posizioni giuridiche ed economiche acquisite.>>;

	f)		al terzo comma dell'articolo 7, le parole: <<ai sensi del precedente articolo 8, comma 2,>> sono sostituite dalle seguenti: <<ai sensi del successivo articolo 8, comma 2,>>;

	g)		nella rubrica dell'articolo 17, sono soppresse le parole: <<e sospensione>>;

	h)		alla fine della lettera a) del primo comma dell'articolo 17, dopo le parole: <<delle stesse>>, si aggiunge:<<, come pure quanto previsto al quarto comma dell'articolo 19>>;

	i)		la lettera c) del primo comma dell'articolo 17 è sostituita come segue: <<c) la mancata approvazione del bilancio di previsione>>;

	l)		il secondo comma dell'articolo 17 è sostituito come segue:

		<<2.	Nei casi previsti al precedente comma, il Presidente della Giunta regionale, mediante decreto, dispone lo scioglimento del Consiglio della Comunità e nomina un commissario, che esercita le attribuzioni conferitegli con il decreto medesimo . Per la mancata approvazione del bilancio di previsione, lo scioglimento è disposto con modalità procedurali corrispondenti a quelle stabilite nell'articolo 1 del decreto legge 22 febbraio 2002 n. 13, convertito in legge dall'art. 1 della legge 24 aprile 2002 n. 75, spettando comunque al Presidente della Giunta regionale di provvedere, salvo diversa disciplina dello statuto della Comunità montana in ordine alle modalità di nomina del commissario per la predisposizione dello schema e per l'approvazione del bilancio.>>;

	m)		alla fine del primo comma dell'articolo 21, è aggiunto: <<L'impedimento del Presidente o dei componenti della Giunta è dichiarato dal Consiglio della Comunità, secondo modalità disciplinate dallo statuto e dal regolamento di funzionamento del Consiglio.>>;

	n)		l'ottavo comma dell'articolo 21 è sostituito come segue:

		<<8.	La revoca dei singoli componenti della Giunta è deliberata dal Consiglio, su proposta del Presidente della Comunità montana.

		9.	Alla sostituzione del componente della Giunta, a seguito di dimissione, di rimozione, di sospensione, di decadenza e di revoca, provvede il Consiglio, su proposta del Presidente della Comunità montana. L'elezione avviene per appello nominale a maggioranza assoluta dei consiglieri assegnati nella prima votazione, ovvero nella votazione successiva, da tenersi nella stessa seduta, a maggioranza relativa.>>;

	o)		l'articolo 23 è sostituito come segue:

			<<Art.23

			Controllo sugli organi della comunità montana

		1.	Nei casi diversi da quelli previsti nell'art. 17, il controllo sugli organi della comunità montana è disciplinato dal titolo VI, capo II, articoli 141 e seguenti del Testo unico.>>;

	p)		al primo comma dell'articolo 40 si aggiunge quanto segue:

		<<2.	Fino all'adozione dei criteri richiamati nel primo comma, per la concessione e l'erogazione dei fondi e dei contributi si applicano, ancorché dichiarate abrogate, le disposizioni previgenti, che in ogni caso si osservano per l'attribuzione di fondi afferenti al periodo precedente l'entrata in vigore della presente legge.

		3.	Limitatamente all'anno 2002, sull'importo del 50% del fondo regionale per la montagna stabilito in favore delle Comunità montane all'art. 39. comma 2, è corrisposto alle medesime Comunità un acconto dell'80%, con l'applicazione , fino all'adozione dei criteri di cui primo comma, delle disposizioni precedentemente in vigore, anche se dichiarate abrogate, che in ogni caso si osservano per le erogazioni riferite al periodo precedente l'entrata in vigore della presente legge.

		4.	 Nella ripartizione dei fondi, ai sensi di quanto previsto nei precedenti commi 2 e 3, si tiene comunque conto dell'esclusione dei comuni di Campobasso e di Isernia, a far data dall'entrata in vigore della legge medesima.>>;

	q)		all'articolo 45, dopo le parole: << in contrasto con la presente legge>>, è aggiunto: <<salvo quanto previsto nel secondo comma del precedente articolo.>>.

Art. 2

1.			La presente legge regionale è dichiarata urgente, ai sensi dell'articolo 38 dello Statuto regionale, ed entra in vigore il giorno successivo a quello della sua pubblicazione sul Bollettino Ufficiale della Regione Molise.

2.			È fatto obbligo a chiunque spetti di osservarla e di farla osservare come legge della Regione Molise.


