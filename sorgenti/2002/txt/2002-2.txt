
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE  N. 30 del 31 dicembre 2002

Oggetto
Legge Regionale 22 aprile 2002 n. 3 concernente: "Commissione per l'autoriforma del Molise" e legge regionale 8 novembre 2002 n. 37 concernente: Proroga del termine di cui all'articolo 8 comma 1 della legge regionale 2 agosto 2002 n. 16 ad oggetto: "Nuove disposizioni sulle nomine di competenza regionale" - Modifiche

Abrogazioni


Modifiche
Modificato art. 2 dalla legge n. 9/2003 art. 1

LEGGE REGIONALE 24 dicembre 2002, n. 44.

Modifiche alla legge regionale 22 aprile 2002 n. 3, concernente: "Commissione per l'autoriforma del Molise" ed alla legge regionale 8 novembre 2002 n. 37, concernente: Proroga del termine di cui all'articolo 8, comma 1 della legge regionale 2 agosto 2002 n. 16, ad oggetto: "Nuove disposizioni sulle nomine di competenza regionale"

ARTICOLO 1

(Proroga del termine di cui all'articolo 1, comma 3 e modifica dell'articolo 2, comma 3 della legge regionale n. 3/2002)

1. L'articolo 1, comma 3 della legge regionale 22 aprile 2002 n. 3, è così modificato:

"3. La Commissione dura in carica dalla data di entrata in vigore della presente legge fino al 31 dicembre 2003".

2. L'articolo 2, comma 3 della legge regionale 22 aprile 2002 n. 3, è così modificato:

"3. Il Presidente, il vice Presidente ed il Segretario vengono eletti dalla Commissione e decadono il 31 marzo 2003, al fine di consentire l'alternanza del Presidente e dell'Ufficio di Presidenza".

ARTICOLO 2

(Proroga del termine di cui all'articolo 1 della legge regionale n. 37/2002)

1. L'articolo 1 della legge regionale 8 novembre 2002 n. 37, è così modificato:

"1. Il termine di novanta giorni, previsto dall'articolo 8, comma 1 della legge regionale 2 agosto 2002 n. 16, entro il quale effettuare o rinnovare tutte le nomine negli organi di amministrazione attiva, consultiva e di controllo degli enti, istituti e aziende dipendenti dalla Regione, nelle società a partecipazione regionale e in organi e organismi comunque regolati da legge regionale, è prorogato, in sede di prima applicazione della legge, fino a tutto il 28 febbraio 2003".

ARTICOLO 3

(Pubblicazione)

1. La presente legge entra in vigore il giorno successivo alla sua pubblicazione sul Bollettino Ufficiale della Regione Molise.

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
