
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
BOLLETTINO UFFICIALE DELLA REGIONE MOLISE  N. 19 del 31 agosto 2002

Oggetto
Legge regionale 8 aprile 1997 n. 7: ulteriori modifiche - Legge regionale 27 gennaio 1999 n. 2: modifiche ed integrazioni.

Abrogazioni


Modifiche


LEGGE REGIONALE 26 agosto 2002, n. 19.

Ulteriori modificazioni alle leggi regionali 8 aprile 1997 n. 7, concernente: "Norme sulla riorganizzazione dell'amministrazione regionale secondo i principi stabiliti dal decreto legislativo 3 febbraio 1993, n. 29" e 27 gennaio 1999 n. 2, concernente: "Norme sull'autonomia organizzativa, funzionale e contabile del Consiglio regionale" come modificate ed integrate dalla legge regionale 28 maggio 2002, n. 6".

ARTICOLO 1

1. L'articolo 14 della legge regionale n. 7/1997, come sostituito dall'articolo 5 della legge regionale n. 6/2002, è sostituito dal seguente:

"Art. 14

Trattamento economico dei Direttori generali e del Segretario generale del Consiglio regionale

1. Il trattamento economico dei Direttori generali e del Segretario generale del Consiglio regionale è determinato, in sede di contrattazione individuale, dal trattamento fondamentale previsto per le aree dirigenziali del comparto regioni e dal trattamento economico accessorio correlato alle funzioni attribuite ed alle connesse responsabilità:

a) Il trattamento economico fondamentale è costituito dal valore economico massimo previsto dal contratto collettivo per le aree dirigenziali del comparto regioni.

b) Il trattamento economico accessorio è determinato dalla Giunta Regionale a prescindere dai contratti collettivi per le aree dirigenziali del comparto regioni.

c) La retribuzione di risultato è riferita agli obiettivi conseguiti nell'attività amministrativa e di gestione essa non può superare il tetto massimo del 50% del trattamento accessorio.

2. Al fine di consentire un graduale ed armonico passaggio al nuovo assetto organizzativo introdotto dalla legge regionale n. 6/2002, i Direttori generali, i Coordinatori e responsabili di Settore anche con incarichi interinali continuano ad esercitare le funzioni che risultano loro assegnate alla data di entrata in vigore della presente legge fino al 31 dicembre 2002".

ARTICOLO 2

1. Il comma 3 dell'articolo 18 della legge regionale n. 7/1997, come sostituito dall'articolo 6, comma 1 della legge regionale n. 6/2002, è sostituito dal seguente:

"3. La Giunta regionale, previa intesa con l'Ufficio di presidenza del Consiglio regionale, istituisce e disciplina, con atto di organizzazione, un Nucleo di valutazione che dura in carica tre anni. Il Nucleo è composto da tre esperti in tecniche di valutazione e nel controllo di gestione esterni all'Amministrazione regionale. Uno dei tre componenti è nominato su designazione dell'Ufficio di presidenza del Consiglio regionale.".

2. Il comma 5 dell'articolo 18 della legge regionale n. 7/1997, come sostituito dall'articolo 6, comma 2 della legge regionale n. 6/2002, è sostituito dal seguente:

"5. Il Nucleo di valutazione opera in posizione di autonomia e risponde esclusivamente alla Giunta regionale e, per quanto di competenza, all'Ufficio di presidenza del Consiglio regionale. Esso è coadiuvato, per le incombenze istruttorie e di segreteria, da un'apposita struttura da costituire con atto di organizzazione all'interno della Direzione generale del personale e dell'organizzazione.".

ARTICOLO 3

1. Il comma 5 dell'articolo 32 della legge regionale n. 7/1997 è sostituito dal seguente:

"5. I trasferimenti tra strutture dipendenti dal Presidente della Giunta e i trasferimenti dalle direzioni generali verso le stesse e viceversa sono disposti dal Direttore generale del personale e dell'organizzazione, sentiti i responsabili di servizio.".

ARTICOLO 4

1. All'articolo 36 della legge regionale n. 7/1997 è inserito il seguente comma:

"5/BIS I dipendenti regionali possono chiedere di essere collocati in aspettativa qualora vengano assunti da altri Enti pubblici come dirigenti con contratto a tempo determinato.".

ARTICOLO 5

1. La "Tabella A" allegata alla legge regionale n. 7/1997, come sostituita dall'articolo 14 della legge regionale n. 6/2002, è sostituita dalla seguente:

"Tabella A

a) Servizio Gabinetto del Presidente della Regione e Affari istituzionali;

b) Servizio Rapporti istituzionali e relazioni economiche esterne;

c) Servizio Segreteria della Giunta regionale;

d) Servizio Affari legislativi e giuridici;

e) Servizio Avvocatura regionale;

f) Servizio Protezione civile.".

ARTICOLO 6

1. La lettera h) del comma 1 dell'articolo 3 della legge regionale n. 2/1999 è sostituita dalla seguente:

"h) la verifica dei risultati dell'attività dirigenziale, avvalendosi del Nucleo di valutazione;".

ARTICOLO 7

1. Il comma 1 dell'articolo 7 della legge regionale n. 2/1999, come sostituito dall'articolo 17 della legge regionale n. 6/2002, è sostituito dal seguente:

"1. Sono strutture organizzative del Consiglio regionale i seguenti servizi:

a) Servizio Gabinetto del Presidente e dell'Ufficio di presidenza, rapporti istituzionali, comunicazione, stampa e istituti di partecipazione popolare;

b) Servizio Affari generali, organizzazione, personale, controllo interno e sistema informativo del Consiglio regionale;

c) Servizio Bilancio, contabilità, provveditorato e assistenza al Collegio dei revisori dei conti;

d) Servizio Assistenza all'assemblea;

e) Servizio Assistenza alle commissioni;

f) Servizio Consulenza legislativa e giuridica;

g) Servizio Documentazione, studi e monitoraggio delle politiche;

h) Servizio Supporto al Difensore civico. ".

ARTICOLO 8

1. È abrogato il comma 3 dell'articolo 4 della legge regionale 30 giugno 1994, n. 10

ARTICOLO 9

1. È istituito il ruolo tecnico (categoria funzionale B). Le modalità di accesso saranno definite nel rispetto del contratto collettivo nazionale di lavoro.

ARTICOLO 10

1. La presente legge è pubblicata sul Bollettino Ufficiale della Regione Molise ed entra in vigore il giorno successivo a quello della sua pubblicazione. 

La presente legge sarà pubblicata nel Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Molise.
