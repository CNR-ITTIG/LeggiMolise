
37.Tutela della salute umana, animale e dell'ambiente, servizio sanitario, alimentazione

Bollettino
Bollettino Ufficiale n. 09 del 16/04/93

Oggetto
Criteri attuativi per il conferimento degli incarichi

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 7 Aprile 1993, n. 10

Servizio nazionale di guardia medica ed emergenza territoriale - D.P.R. 25 gennaio 1991, n. 41 - Integrazione dei criteri attuativi.

Art. 1

1. Ai fini del conferimento degli incarichi nell'ambito dei servizi di guardia medica di cui all'accordo collettivo nazionale per la regolamentazione dei rapporti con i medici addetti al servizio di guardia medica ed emergenza territoriale reso esecutivo con D.P.R. 25 gennaio 1991, n. 41 sono attribuiti punti 5 ai medici che nella località per la quale concorrono abbiano la residenza da almeno due anni dalla scadenza del termine per la presentazione della domanda di inclusione nella graduatoria regionale.

Art. 2

1. Le disposizioni di cui al precedente articolo si intendono applicabili per gli anni 1992-1993.

Art. 3

1. La presente legge è dichiarata urgente, ai sensi e per gli effetti dell'articolo 127, secondo   comma, della Costituzione ed entra in vigore il giorno successivo a quello della pubblicazione   sul Bollettino Ufficiale della Regione.

2. È fatto obbligo, a chiunque spetti, di osservarla e di farla osservare come legge della Regione Molise.
