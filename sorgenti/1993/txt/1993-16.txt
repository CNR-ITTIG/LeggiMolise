
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 09 del 16/04/93

Oggetto
Normativa in materia di bonifica

Abrogazioni
Abrogata intera legge dalla legge n. 42/2005 art. 37

Modifiche


Legge Regionale 2 Aprile 1993, n. 9

Modifica alla legge regionale 3 luglio 1991, n. 10 << Normativa in materia di bonifica >>.

Art. 1

1. Il 7° comma dell'art. 16 della legge regionale 3 luglio 1991, n. 10 è sostituito dal seguente:

7. Il restante terzo è attribuito alle altre liste in relazione alla percentuale di voti ottenuta da ciascuna lista nell'ambito della sezione. Le frazioni superiori al 50% sono elevate all'unità, quelle uguali o inferiori si annullano.

Art. 2

Il comma primo dell' art. 26 della legge regionale 3 luglio 1991, n. 10, è così sostituito:

1. Per il superamento di eventuale stato di crisi in atto e/o per far fronte a passività di bilancio, la Giunta regionale può concedere ai Consorzi di Bonifica fidejussioni per contrarre mutui eventualmente agevolati.

Art. 3

1. La presente legge è dichiarata urgente ai sensi dell' art. 127 della Costituzione e dell'art. 38   dello Statuto ed entra in vigore il giorno successivo a quello della sua pubblicazione nel   Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
