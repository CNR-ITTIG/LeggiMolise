
21.Ordinamento e organizzazione regionale e degli enti dipendenti e vigilati, organi della Regione, organizzazione degli uffici e politiche del personale, commissioni, comitati e consulte

Bollettino
Bollettino Ufficiale n. 28 del 16/12/93

Oggetto
Modifiche ed integrazioni alla disciplina dei procedimenti di nomine e designazione a pubblici incarichi

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 10 Dicembre 1993, n. 24

Modifiche ed integrazioni alla legge regionale 22 aprile 1993, n. 11 ad oggetto << Disciplina per le nomine e le designazioni a pubblici incarichi di competenza regionale - Comitato dei garanti >>.

Art. 1

1. Al 2° comma dell'art. 6 della legge regionale 22 aprile 1993, n. 11 sono soppresse le parole << entro cinque giorni dal ricevimento >> e sono sostituite dalle seguenti: <<entro quindici giorni dalla data di scadenza del termine per l'inoltro delle proposte di candidatura di cui al 1° comma del medesimo articolo 4 >>.

Art. 2

1. Al 1° comma dell'art. 8 della legge regionale 22 aprile 1993, n. 11 sono soppresse le parole   <<al 4° mese>> e sono sostituite dalle seguenti: <<al 1° mese dell'anno>>.

2. Al 6° comma dell'art. 8 della legge regionale 22 aprile 1993, n. 11 sono soppresse le parole   <<al termine della legislatura>> e sono sostituite dalle seguenti: <<alla fine del 1  mese dell'anno   successivo alla scadenza della legislatura >>.

Art. 3

1. Il termine di dieci giorni di cui al primo comma dell'art. 12 della legge regionale n. 11/1993 è da intendersi meramente ordinatorio.

2. Il 1  comma dell'art. 12 della legge regionale 22 aprile 1993, n. 11 è abrogato ed è sostituito   dal seguente:

<< 1. Coloro che sono stati designati o nominati dalla Regione sono tenuti, entro il termine   perentorio di novanta giorni dalla notifica, da effettuarsi da parte del Presidente della Giunta   regionale, della nomina o della designazione, a comunicare per iscritto al Presidente della   Giunta regionale la propria accettazione, trasmettendo:

a) dichiarazione relativa all'inesistenza o alla cessazione delle condizioni ostative di cui all'art. 10;

b) dichiarazione relativa all'inesistenza di conflitti di interesse in relazione all'incarico da assumere;

c) copia dell'ultima dichiarazione dei redditi propri e del proprio nucleo familiare>>.

3. Al secondo comma dell'art. 12 della legge regionale 22 aprile 1993 n. 11 sono soppresse le parole << del Consiglio Regionale o >>.

4. Il terzo comma dell'art. 12 della legge regionale 22 aprile 1993 è abrogato ed è sostituito dal seguente:

<< 3. La dichiarazione dei redditi, prevista dalla lettera c) del comma 1 del presente articolo,   deve altresì essere inoltrata al Presidente della Giunta Regionale, entro il novantesimo giorno   successivo alla scadenza del mandato >>.

5. Alla fine del quarto comma dell'art. 12 della legge regionale 22 aprile 1993, n. 11 è aggiunto:

<< La decadenza dalla nomina o dalla designazione è disposta con proprio decreto dal Presidente della Giunta Regionale >>.

Art. 4

1. La presente legge è dichiarata urgente ai sensi del 2° comma dell'art. 127 della Costituzione e dell'art. 38 dello Statuto Regionale ed entra in vigore il giorno successivo a quello della sua pubblicazicne nel Bollettino Ufficiale della Regione.

2. È fatto obbligo a chiunque spetti di osservarla e di farla osservare come legge della Regione Molise.
