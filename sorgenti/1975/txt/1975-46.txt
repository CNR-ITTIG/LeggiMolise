
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 02 del 21/01/75

Oggetto
Bilancio 1974 della Regione - Variazioni

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 15 Gennaio 1975, n. 3

Nota di variazione al bilancio di previsione per l'esercizio 1974 per effetto dell'accertamento dell'avanzo di amministrazione determinato dall'approvazione dei conti consuntivi 1972 - 1973.

Art. 1

Per effetto dell'accertamento dell'avanzo di amministrazione al 31 dicembre 1973, nel bilancio di previsione per l'esercizio finanziario 1974 della Regione Molise è introdotta la seguente variazione interessante lo stato di previsione dell'entrata:

- Avanzo di Amministrazione da L. 4.200.000.000 a lire 5.340.000.000 con una maggiore entrata di lire 1.140.000.000.

Art. 2

In conseguenza della variazione di cui all'articolo precedente nello stato di previsione della spesa del Bilancio per l'esercizio 1974 sono introdotte le variazioni descritte nell'elenco (allegato << A >>) annesso alla presente legge.

Art. 3

Per effetto della presente nota di variazione, l'ammontare complessivo del Bilancio Regionale per l'esercizio finanziario 1974, tenuto conto delle precedenti variazioni, pareggia nella complessiva somma di L. 43.763.118.938.

Art. 4

La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo alla sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
