
01.Agricoltura, foreste, zootecnia, bonifica e irrigazione

Bollettino
Bollettino Ufficiale n. 35 del 31/12/75

Oggetto
Agricoltura - Sementi selezionate - Acquisto - Contributi - Destinatari - Procedure

Abrogazioni
Abrogata intera legge dalla legge n. 31/2000 art. 1, primo comma, lettera i)

Modifiche
Modificato art. 3 dalla legge n. 11/1978 art. 1
Modificato art. 5 dalla legge n. 14/1976 art. 1
Modificato art. 6 dalla legge n. 14/1976 art. 2

Legge Regionale 19 Dicembre 1975, n. 47

Provvidenze per l'acquisto di sementi selezionate

Art. 1

La Regione Molise, allo scopo di migliorare qualitativamente e quantitativamente la produzione di grano duro nonché di favorire l'estendimento delle colture foraggere, concede contributi fino al   trenta per cento sul prezzo di acquisto delle sementi di grano duro di <<base>> e di <<1° riproduzione>> e delle sementi foraggere certificate.

I contributi possono essere concessi agli imprenditori agricoli, con preferenza per le cooperative e per i coltivatori diretti, coloni e mezzadri, singoli o associati.

Art. 2

La Giunta Regionale, per ogni esercizio finanziario, su proposta dell'Assessore all'Agricoltura e sentita la competente Commissione Consiliare:

- che riferisce entro il termine di trenta giorni dalla richiesta

- sulla base degli elementi oggettivi che andranno evidenziandosi, nonché delle disponibilità finanziarie di bilancio, stabilisce le specie da ammettere a contributo, l'entità dello stesso e gli   eventuali limiti quantitativi.

Art. 3

Le domande di contributo, redatte su appositi modelli, conformi al modello allegato A alla presente legge, distribuiti gratuitamente dall'Assessorato Regionale all'Agricoltura e Foreste, devono pervenire all'Ispettorato Provinciale dell'Agricoltura, competente per territorio, o agli Uffici   periferici di questo entro il trenta novembre.

Alle domande devono essere allegati i cartellini di certificazione e la fattura, in originale o copia, rilasciata dalle ditte autorizzate al commercio delle sementi.

Sulla fattura deve essere specificato, sotto la responsabilità del venditore, l'esatta categoria di certificazione del seme fornito nonché il numero che contrassegna il cartellino di confezione, secondo quanto stabilito dalla legge 1096 del 25 novembre 1971 e relativo regolamento di cui al D.P.R. n. 1065 dell'8 novembre 1973. Gli Ispettorati Provinciali dell'Agricoltura trasmettono all'Assessorato regionale all'Agricoltura e foreste le suddette domande, con proprio parere, entro i trenta giorni successivi alla loro scadenza.

Art. 4

Alla liquidazione dei contributi, di cui al precedente art. 1, provvede la Giunta Regionale su proposta dell'Assessore all'Agricoltura e Foreste.

Art. 5

All'onere derivante dall'attuazione della presente legge si farà fronte, per l'anno 1975, con le disponibilità del cap. 1710 del relativo bilancio di previsione <<Fondo occorrente per fronteggiare oneri dipendenti da provvedimenti legislativi in corso>>, in ragione di L. 150.000.000, istituendo nello stato di previsione della spesa un nuovo capitolo di bilancio così denominato: Cap. 1435 "Contributi regionali sul prezzo di acquisto di sementi di grano duro di <<base>> e di   <<1° riproduzione>> e di sementi foraggere certificate da concedere agli imprenditori agricoli della Regione Molise, con preferenza per le cooperative e per i coltivatori diretti, coloni e mezzadri,   singoli o associati. - L.150.000.000.

Per gli anni successivi i fondi necessari, nei limiti delle disponibilità di bilancio, faranno carico ai corrispondenti capitoli dei preventivi regionali.

Art. 6

Per l'anno 1975:

a) l'entità del contributo è prevista nella misura del trenta per cento;

b) vengono ammesse a contributo tutte le varietà di sementi di grani duri di <<base>> e di <<1>> <<riproduzione>>, nonché tutte le specie di foraggere certificate;

c) si prescinde dal limite quantitativo di cui al precedente art. 2, nel rispetto di quanto stabilito al secondo comma dell'art.1.

In deroga a quanto stabilito nel primo comma dell'art. 3, la scadenza del termine per la presentazione delle domande relative alla semina autunnale 1975 viene fissata al sessantesimo giorno successivo all'entrata in vigore della presente legge.

Art. 7

La presente legge è dichiarata urgente, ai sensi dell'art. 127 della Costituzione e dell'art. 38 dello Statuto, ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.

   Allegato A

   MODELLO Dl DOMANDA

   Alla Regione Molise

   Assessorato dell'Agricoltura e Foreste

   Ispettorato Provinciale dell'Agricoltura

   OGGETTO: Domanda di contributo sulle spese sostenute

   nell'annata

   agraria 19......

   19....... per l'acquisto di sementi selezionate di grani duri e di

   foraggere, in applicazione della legge regionale N.

     Il sottoscritto

                        nato a

   (    ) il

   residente nel Comune di

   Via                         n.             nella qualità di (1)

         e

   conduttore in (2)                          dell'azienda denominata

   estesa Ha  , ricadente

   nell'agro di                                   foglio di mappa

   particelle

   e

   di proprietà di

   CHIEDE

   ai termini della legge regionale N.      il contributo sulle spese

   sostenute per l'acquisto delle sementi selezionate sotto indicate,

   acquistate ed impiegate

   nell'annata agraria..........................

   Specie o varietà          Quantità

   Spesa sostenuta

   - grano duro

   - foraggere

   TOTALE

   1) Coltivatore diretto, coltivatore lavoratore iscritto negli

   elenchi anagrafici, presidente cooperativa agricola.

   (2) Proprietà, affitto, colonia parziale, ecc.

   Il sottoscritto dichiara sotto la sua personale responsabilità:

   a) che le predette sementi sono state utilizzate nei terreni della

   propria azienda come appresso specificato:

   Colture                 Comune              Contrada

   Superficie  _ grano duro

   Ha. _ foraqgere

   b) che la superficie di Ha. della propria azienda è così

   ripartita per qualità di colture:

   _seminativi semplici    Ha.

   -seminativi arborati

   _colture legnose

   _pascoli, boschi e tare.

   -Superficie totale  Ha.

     Si allegano i seguenti documenti:

   1) Duplicato valido delle fatture N., rispettivamente in data

   2) Cartellini di certificazione del produttore dell'ENSE.

   Data.

   (firma del richiedente)

   PARERE DELL'ISPETTORATO PROVINCIALE

   DELL'AGRICOLTURA

   A SEGUITO DEGLI OPPORTUNI ACCERTAMENTI

   Data,

   IL CAPO DELL'ISPETTORATO


