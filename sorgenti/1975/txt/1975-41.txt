
34.Trasporti e viabilità, navigazione nelle acque interne

Bollettino
Bollettino Ufficiale n. 04 del 27/01/75

Oggetto
Autoservizi di linea - Concessionarie - Contributi - Erogazione

Abrogazioni
Abrogata intera legge dalla legge n. 13/2010 art. allegato uno

Modifiche


Legge Regionale 21 Gennaio 1975, n. 8

Erogazione di contributi alle Aziende concessionarie di autoservizi di linea per viaggiatori.

Art. 1

Alle imprese che esercitano in base a concessione o autorizzazione regionale servizi automobilistici per il trasporto di persone, bagagli e pacchi agricoli ai sensi della legge n. 1822 del   28 settembre 1939 e successive modificazioni e variazioni, possono essere concessi contributi straordinari in relazione all'esercizio svolto nel periodo 1° gennaio - 30 giungo 1974.

Art. 2

Il contributo è accordato, entro lo stanziamento di cui al successivo articolo 4, in ragione di 60/autobus Km. tenuto conto della metà della percorrenza prevista per ogni singola linea per   l'intero anno 1974, risultante dai disciplinari di concessione e atti autorizzativi.

Art. 3

Alla erogazione del contributo di cui all'articolo precedente provvederà la Giunta Regionale.

Art. 4

Per l'onere presunto di L. 175.000.000 derivante dalla presente legge viene istituito nel bilancio regionale per l'esercizio finanziario 1974, il capitolo di spesa n. 3441 intitolato <<Contributi alle aziende concessionarie di autoservizi di linea) con iscrizione nello stesso della somma di L.175.000.000  da prelevarsi dal capitolo 3647 delle uscite intitolato <<Fondo per provvedimenti legislativi in corso>>.

Art. 5

La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto Regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti  osservarla e farla osservare come legge della Regione Molise.
