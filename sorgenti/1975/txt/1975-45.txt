
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 02 del 21/01/75

Oggetto
Bilancio 1974 della Regione - Variazioni

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 15 Gennaio 1975, n. 4

Nota di variazione al bilancio di previsione per l'esercizio 1974 in conseguenza dell'attribuzione del fondo di cui all'art. 9 della legge 16 maggio 1970, n.281.

Art. 1

Per effetto dell'attribuzione dei fondi disposta nell'anno 1974 dal C.I.P.E. in virtù dell'art. 9 della legge 16/5/1970, n. 281, 16 maggio 1970, e in conseguenza di variazioni di fondi iscritti nel bilancio preventivo regionale 1973, è introdotta la seguente nota variativa interessante lo stato di previsione dell'Entrata:

Cap. 110 <<Contributo dello Stato per il finanziamento dei programmi regionali di sviluppo (art. 9 legge 16/5/1970, n.281)>> da L.4.700.000.000 a L.9.621.000.000 con una maggiore entrata di L. 4.921.000.000.

Art. 2

In conseguenza della variazione di cui all'articolo precedente e per effetto di storni di fondi tra capitoli passivi, nello stato di previsione della spesa di Bilancio per l'esercizio 1974 della   Regione Molise sono introdotte le variazioni descritte nell'elenco (allegato<<A>>) annesso alla presente legge.

Art. 3

Per effetto della presente nota di variazione, l'ammontare complessivo del Bilancio Regionale per l'esercizio finanziario 1974, tenuto conto delle precedenti variazioni, pareggia nella somma di L. 48.684.118.938.

Art. 4

La presente legge è dichiarata urgente ai sensi dell'art. 127 della Costituzione e dell'articolo 38 dello Statuto Regionale ed entra in vigore il giorno successivo alla sua pubblicazione nel  Bollettino Ufficiale della Regione Molise.

È fatto obbligo a chiunque spetti di osservarla e di farla osservare come legge della Regione Molise.
