
07.Contabilità e contratti, bilanci, manovre finanziarie, armonizzazione dei bilanci pubblici e coordinamento della finanza pubblica

Bollettino
Bollettino Ufficiale n. 12 del 22/03/75

Oggetto
Esercizio provvisorio del bilancio 1975 della Regione - Proroga

Abrogazioni
Abrogata intera legge dalla legge n. 13/2010 art. allegato 1

Modifiche


Legge Regionale 17 Marzo 1975, n. 24

Proroga dell'esercizio provvisorio 1975.

Art. 1

L'articolo 1 della legge regionale n. 18 del 12 febbraio 1975 è così modificato:

La Giunta Regionale è autorizzata ad esercitare provvisoriamente, fino a quando sia approvato con legge e non oltre il 31 marzo 1975, il bilancio della Regione Molise per l'esercizio finanziario 1975, secondo lo stato di previsione e con le disposizioni e modalità previste nel relativo disegno di legge presentato alla Presidenza del Consiglio il 23 gennaio 1975.

Art. 2

La presente legge è dichiarata urgente ai sensi dell'articolo 127 della Costituzione e dell'articolo 38 dello Statuto regionale ed entra in vigore il giorno successivo a quello della sua pubblicazione nel Bollettino Ufficiale della Regione.

È fatto obbligo a chiunque spetti di osservarla e farla osservare come legge della Regione Molise.
